<archimate:Goal
    xmlns:archimate="http://www.archimatetool.com/archimate"
    name="I-21 - Tietojenkäsittely-ympäristön suojaus koko elinkaaren ajan - Sähköisessä muodossa olevien turvallisuusluokiteltujen tietojen tuhoaminen"
    id="id-5264d4bd415141aa855284b651d54ae8"
    documentation="Vaatimus&#xA;&#xA;Turvallisuusluokka IV&#xA;1. Sähköisessä muodossa olevien turvallisuusluokiteltujen tietojen tuhoaminen on järjestetty luotettavasti. Tuhoamisessa käytetään menetelmiä, joilla estetään tietojen kokoaminen uudelleen kokonaan tai osittain. Ei-sähköisten tietojen osalta ks. F-08.4.&#xA;&#xA;Turvallisuusluokka III: Kohdan 1 lisäksi&#xA;2. Kansainvälisten turvallisuusluokan III (CONFIDENTIAL) tietojen osalta, kirjaajan on allekirjoitettava tuhoamistodistus, joka tallennetaan kirjaamoon/rekisteröintipisteeseen. Kirjaustiedot on päivitettävä vastaavasti. Kirjaamon/rekisteröintipisteen on säilytettävä tuhoamistodistukset vähintään viiden vuoden ajan. (vrt. F-08.3).&#xA;&#xA;Turvallisuusluokka II: Kohtien 1-2 lisäksi&#xA;3. Jos tiedon on laatinut toinen viranomainen, tarpeettomaksi käyneen tiedon tuhoamisesta on ilmoitettava tiedon laatineelle viranomaiselle, jollei sitä palauteta tiedon laatineelle viranomaiselle.&#xA;4. Tiedon tuhoamisen saa suorittaa vain henkilö, jonka viranomainen on tähän tehtävään määrännyt. Valmisteluvaiheen versiot voi tuhota ne laatinut henkilö.&#xA;5. Kansainvälisten turvallisuusluokan II (SECRET) tietojen tuhoaminen on suoritettava todistajan läsnä ollessa. Todistajalla on oltava vähintään tuhottavan tiedon turvallisuusluokkaa vastaava turvallisuusselvitys.&#xA;&#xA;Lähde (906/2019&#xA;ja/tai 1101/2019)&#xA;1. 906/2019 21 §, 1101/2019 15 §&#xA;2. –&#xA;3. 1101/2019 15 §&#xA;4. 1101/2019 15 §&#xA;5. –&#xA;Lähde (2013/488/EU)&#xA;1. II liitteen 8 kohta 8, III liitteen 46 kohta, IV liitteen 8 ja 37–38 kohdat&#xA;2. III liitteen 45 kohta, III liitteen kohta 43&#xA;3. –&#xA;4. –&#xA;5. III liitteen 44 kohta&#xA;&#xA;Lisätietoja&#xA;&#xA;Yleistä: Tekniikan kehitysaskeleet vaikuttavat myös turvallisuusluokiteltujen tietojen luotettavaan tuhoamiseen. Esimerkiksi käytettävissä oleva laskentakapasiteetti mahdollistaa silputun, paperisessa muodossa olleen tiedon koneellisen kokoamisen aikaisempaa tehokkaammin. Toisaalta sähköisessä muodossa olleen tiedon tallennemedioiden (kiintolevyt, USB-muistit, ja vastaavat) luotettava tuhoaminen on entistä useammin perustelua toteuttaa esimerkiksi sulattamalla, perinteisen silppuamisen sijaan.&#xA;&#xA;Tiedon suojaamisesta tulee huolehtia tiedon elinkaaren päättymiseen asti. Tämä tulee huomioida erityisesti tilanteissa, joissa käytetään kolmannen osapuolen palvelua tiedon tuhoamiseen, esimerkiksi kiintolevyjen sulattamiseen. Käytännön toteutusmallina yleensä menettely, jossa tiedosta vastuussa oleva organisaatio valvoo tiedon tuhoamisprosessin aina elinkaaren päättymiseen saakka.&#xA;&#xA;Myös henkilöstön rooli on syytä huomioida tuhoamisprosesseissa. Organisaation tulee järjestää henkilöstölle yksikäsitteinen tapa turvallisuusluokiteltujen tietojen tuhoamiseen. Tämä voi käytännössä tarkoittaa esimerkiksi asianmukaisia paperisilppureita ja henkilöstön turvallisuustietoisuudesta varmistumista (vrt. T-12).&#xA;&#xA;Tuhoaminen silppuamalla: Turvallisuusluokan IV tietojen silppuaminen voidaan toteuttaa esimerkiksi siten, että•&#xA; magneettisten kiintolevyjen silppukoko on enintään 320 mm2 (DIN 66399 / H-5),•&#xA; SSD-kiintolevyjen ja USB-muistien silppukoko on enintään 10 mm2 (DIN 66399 / E-5), ja•&#xA; optisten medioiden silppukoko on enintään 10 mm2 (DIN 66399 / O-5).&#xA;&#xA;Turvallisuusluokan III tietojen silppuaminen voidaan toteuttaa esimerkiksi siten, että•&#xA; magneettisten kiintolevyjen silppukoko on enintään 10 mm2 (DIN 66399 / H-6),•&#xA; SSD-kiintolevyjen ja USB-muistien silppukoko on enintään 10 mm2 (DIN 66399 / E-5),•&#xA; optisten medioiden silppukoko on enintään 5 mm2 (DIN 66399 / O-6).&#xA;Turvallisuusluokan II tietojen silppuaminen voidaan toteuttaa esimerkiksi siten, että•&#xA; magneettisten kiintolevyjen silppukoko on enintään 10 mm2 (DIN 66399 / H-6),•&#xA; SSD-kiintolevyjen ja USB-muistien silppukoko on enintään 1 mm2 (DIN 66399 / E-6),•&#xA; optisten medioiden silppukoko on enintään 5 mm2 (DIN 66399 / O-6).&#xA;&#xA;Käytettäessä edellä mainittuja silppukokoja, voidaan silppuamisesta syntyvä jäte hävittää normaalin toimistojätteen mukaisesti. Esimerkiksi DIN 66399 / O-6:n mukaista optisista medioista syntynyttä silppua ei siten turvallisuusluokan III tiedoille edellytetä tuhottavan esimerkiksi valvotun sulatusprosessin mukaisesti.&#xA;&#xA;Tuhoaminen eri menetelmiä yhdistäen: Tuhoamiseen voidaan käyttää silppuamisen korvaavana tai sitä tukevana suojauksena myös muita menetelmiä, joilla tietojen kokoaminen estetään luotettavasti (esimerkiksi silputun kiintolevyn sulattaminen). Myös salauksella pystytään pienentämään huomattavasti turvallisuusluokiteltuan tietoon kohdistuvia riskejä tiedon ja laitteistojen elinkaarten eri vaiheissa. Sähköisten tietojen tuhoamista on kuvattu yksityiskohtaisemmin Kyberturvallisuuskeskuksen ylikirjoitusohjeessa (www.ncsa.fi > Asiakirjat > Ylikirjoitusohje).&#xA;&#xA;Sähköisessä muodossa olevien tietojen tuhoamisessa huomioon otettavaa: Sähköisessä muodossa olevien tietojen luotettavan tuhoamisen menettelyjen tulisi kattaa kaikki laitteistot, joihin on elinkaarensa aikana tallennettu turvallisuusluokiteltua tietoa. Laitteistojen osien (kiintolevyt, muistit, muistikortit, jne.) sisältämän turvallisuusluokitellun tiedon luotettavasta tuhoamisesta on huolehdittava erityisesti käytöstä poiston, huoltoon lähetyksen tai uusiokäyttöön siirron yhteydessä. Mikäli luotettava tyhjennys (esimerkiksi toimivaltaisen viranomaisen hyväksymä ylikirjoitusmenettely) ei ole mahdollista, turvallisuusluokiteltua tietoa sisältävää osaa ei tule luovuttaa kolmansille osapuolille. Tilanteissa, joissa laitteen muistia tai vastaavaa ei voida luotettavasti tyhjentää ennen huoltotoimenpiteitä, tulisi kolmannen osapuolen suorittamia huoltotoimenpiteitä valvoa, ja pyrkiä varmistumaan siitä, että turvallisuusluokiteltua tietoa ei viedä huoltotoimenpiteen yhteydessä.&#xA;&#xA;Tuhoamisen dokumentoinnista löytyy lisätietoja kohdasta F-08.3 (kirjaaminen).&#xA;&#xA;Muita lisätietoja: Kyberturvallisuuskeskuksen ylikirjoitusohje; Secure destruction of sensitive items - CPNI standard - 2014; BSI IT-Grundschutz-Compendium Edition 2019; SFS-EN ISO/IEC 27002:2017 8.3.2, 11.2.4, 11.2.7; Tiedonhallintalautakunnan suositus (2020:21, luku 4); PiTuKri SI-02"/>
