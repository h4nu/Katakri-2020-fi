<archimate:Goal
    xmlns:archimate="http://www.archimatetool.com/archimate"
    name="I-16 - Turvallisuusluokitellun tiedon käsittelyyn liittyvän tietojenkäsittely-ympäristön suojaus koko elinkaaren ajan - Muutoshallintamenettelyt"
    id="id-d1251401c9db473eb8fb7604ab8c51d9"
    documentation="Vaatimus&#xA;&#xA;1. Turvallisuuden varmistamista pidetään vaatimuksena koko tietojenkäsittely-ympäristön elinkaaren ajan sen alullepanosta käytöstä poistamiseen.&#xA;2. Tietoturvallisuutta koskevat arvioinnit, tarkastukset ja uudelleentarkastelut suoritetaan määräajoin tietojenkäsittely-ympäristön toiminnan ja huollon aikana sekä poikkeuksellisten tilanteiden ilmetessä.&#xA;3. Tietojenkäsittely-ympäristön turvallisuusasiakirjoja kehitetään sen elinkaaren aikana erottamattomana osana muutosten- ja asetustenhallintaprosessia.&#xA;&#xA;Lähde (906/2019&#xA;ja/tai 1101/2019)&#xA;906/2019 13 § ja 15 §&#xA;Lähde (2013/488/EU)&#xA;1. IV liitteen 8 kohta&#xA;2. IV liitteen 11 ja 16 kohdat&#xA;3. IV liitteen 12 kohta&#xA;&#xA;Lisätietoja&#xA;&#xA;Yleistä: Tietojenkäsittely-ympäristön tietoturvallisuuden ja muutosten luotettava hallinta edellyttää, että ympäristön tekninen rakenne ja esimerkiksi kaikki siihen kuuluvat laitteistot ja ohjelmistot ovat tiedossa. Tietojärjestelmien asetuksien ja toiminnan muuttumista tulee valvoa ja havaittujen muutosten tulee johtaa niiden oikeellisuuden tarkistamiseen (vrt. myös I-03). Ajantasaista kirjanpitoa vasten tarvittavat muutokset kyetään koko elinkaaren ajan kohdistamaan täsmällisesti, muutosten vaikutukset ovat helpommin ennustettavissa ja ympäristön turvallisuuden tarkastelu on mahdollista suorittaa. Kirjanpidon toteuttamisessa voi hyödyntää esimerkiksi verkkokuvia, laite- ja ohjelmistokomponenttiluetteloita sekä konfiguraatiotietokantoja.&#xA;&#xA;Tietojenkäsittely-ympäristön tietoturvallisuudesta tulee pystyä varmistumaan koko elinkaaren ajan. Tämä edellyttää muutostarpeiden jatkuvaa seurantaa sekä säännöllisiä muutoksia. Muutostarpeita voi seurata esimerkiksi tietojenkäsittely-ympäristön järjestelmien elinkaaren päättymisestä tai nykyisten suojausten kyvyttömyydestä vastata uusiin hyökkäysmenetelmiin. Esimerkiksi ohjelmistojen päivitykset voivat aiheuttaa odottamattomia seurauksia, kuten turvallisuusasetusten ja käyttöoikeuksien muuttumista tai uusien turvattomien palvelujen mukaantuloa tietojenkäsittely-ympäristöön. Haitallisia seurauksia voidaan pyrkiä ennaltaehkäisemään esimerkiksi kattavalla testauksella ja muutoslokien (tyypillisesti esim. changelog, readme) tarkastelulla. Haitallisia seurauksia voidaan pyrkiä havainnoimaan esimerkiksi (testiympäristöön asennettujen) päivitysten jälkeisten konfiguraatioiden tarkastelulla, sekä muun muassa automatisoiduilla skannauksilla ja konfiguraatiovertailuilla.&#xA;&#xA;Laitteiston suojauksessa luvattomien laitteiden kytkemistä vastaan voidaan hyödyntää esimerkiksi&#xA;a) laitteiden sijoittamista sinetöityyn ja/tai hälytyslaitteella varustettuun turvakehikkoon tai vastaavaan,&#xA;b) peukalointia vastaan suojattujen laitteiden käyttämistä, tai&#xA;c) jotain vastaavaa menettelyä (esim. käytettävien laitteiden sinetöintiä). Käytettäessä sinetöintiin perustuvaa menetelmää, tulisi sinettien eheyden tarkastamiseen olla säännöllinen prosessi.&#xA;&#xA;Luvattomien muutosten tai laitteistojen tarkasteluun hyväksyttävissä oleva tarkastustiheys riippuu kyseessä olevassa kohteessa toteutetuista menetelmistä, joilla rajoitetaan ja valvotaan kohteeseen (tietojärjestelmä, fyysinen tila) pääsyä. Useimmissa ympäristöissä voi riittää tarkastukset esimerkiksi puolivuosittain tai vuosittain.&#xA;&#xA;Luvattomien laitteistojen kytkemistä vastaan suojautumisessa tulee huomioida myös henkilöstön ohjeistus (T-04) ja koulutus (T-12). On otettava huomioon, että päätelaitteisiin ei saa kytkeä muita kuin kyseisen turvallisuusluokan tietojenkäsittely-ympäristöön hyväksyttyjä oheislaitteita (esim. näyttö, näppäimistö, hiiri) ja medioita (esimerkiksi vain kyseiseen ympäristöön hyväksytty USB-muisti). Erityisesti tilanteissa, joissa päätelaitetta käytetään matalamman turvallisuusluokan fyysisessä tilassa (vrt. I-17 ja I-18), ei yleensä ole mahdollista käyttää ko. tilassa säilytettäviä oheislaitteita tai medioita. Vrt. myös I-05.&#xA;&#xA;Toteutusesimerkki: Turvallisuusluokkien IV-III käsittely-ympäristöissä vaatimus voidaan täyttää siten, että toteutetaan alla mainitut toimenpiteet:&#xA;1. Tietojenkäsittely-ympäristön kokoonpanosta on olemassa ajantasainen kirjanpito. Kirjanpidolla tarkoitetaan laitteisto- ja ohjelmistokirjanpitoa, sekä tietoa turvallisuuteen vaikuttavista konfiguraatioista ja menettelyistä.&#xA;2. Tietojenkäsittelyyn ja tietojenkäsittely-ympäristöön liittyviin muutoksiin on käytössä muutostenhallintamenettely. Muutokset ovat jäljitettävissä.&#xA;3. On olemassa menetelmät, joilla varmistetaan tietojenkäsittely-ympäristön turvallisuustason säilyminen tehtyjen muutosten yhteydessä.&#xA;4. Kirjanpito on sellaisella tasolla, että siitä pystytään selvittämään tietojenkäsittely-ympäristössä käytetyt laitteet ja ohjelmistot versiotietoineen (laite-, käyttöjärjestelmä- ja sovellusohjelmistot) ja se tukee myös haavoittuvuuksien hallintaa (vrt. I-19).&#xA;5. Tietojenkäsittely-ympäristöjä tarkkaillaan luvattomien muutosten tai laitteistojen havaitsemiseksi. Tietojenkäsittely-ympäristön kirjanpito pidetään ajan tasalla koko elinkaaren ajan.&#xA;6. Tietojenkäsittely-ympäristön turvallisuuden toteuttamiseen liittyvän aineiston (dokumentaatiot, sähköiset kirjanpidot ja vast.) luokittelu- ja suojaamistarpeet on määritetty.&#xA;Turvallisuusluokan II käsittely-ympäristöissä vaatimus voidaan täyttää siten, että kohtien 1-6 lisäksi toteutetaan seuraavat toimenpiteet:&#xA;7. Laitteistot suojataan luvattomien laitteiden (näppäilynauhoittimet, langattomat lähettimet ml. mobiililaitteet ja vastaavat) liittämistä vastaan.&#xA;&#xA;Muita lisätietoja: CIS Critical Security Controls (v7.1) / 1; CIS Critical Security Controls (v7.1) / 2; BSI IT-Grundschutz-Compendium Edition 2019; Kansainvälisen turvallisuusluokitellun tietoaineiston käsittelyohje; SFS-EN ISO/IEC 27002:2017 8.1.1, 12.1.1, 12.1.2, 12.5.1, 14.2.2, 14.2.8, 14.2.9, 18.2.3; Tiedonhallintalautakunnan suositus (2020:21, luku 5); PiTuKri MH-01"/>
