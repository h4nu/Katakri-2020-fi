<archimate:Goal
    xmlns:archimate="http://www.archimatetool.com/archimate"
    name="F-08.1 - Tietojen välitys postilla ja kuriirilla"
    id="id-66fbbbed0eec4c46a794f2fe27d58bd3"
    documentation="Vaatimus&#xA;&#xA;1. Turvallisuusluokitellut tiedot tulee kuljettaa tietojen riittävän suojaamisen huomioivia, organisaation ohjeita noudattaen.&#xA;2. Turvallisuusluokitellut tiedot on pakattava niin, että ne on suojattu luvattomalta ilmitulolta.&#xA;3. Turvallisuusluokiteltuja tietoja saa kuljettaa turvallisuusalueiden ulkopuolelle suojaamalla sähköiset tietovälineet viranomaisen hyväksymällä salauksella (ks. I-12).&#xA;4. Turvallisuusluokan IV salaamattomia tietoja voidaan kuljettaa postipalvelujen välityksellä.&#xA;5. Turvallisuusluokan II-III salaamaton tieto on kuljettamista varten pakattava asianmukaisesti sekä kuljetettava se jatkuvan valvonnan alaisuudessa vastaanottajalle. Mainitun tiedon saa kuljettaa vastaanottajalle myös muulla turvallisella tavalla, jolla tiedon luottamuksellisuus ja eheys varmistetaan kyseiselle turvallisuusluokalle riittävällä tavalla.&#xA;6. Kansainvälisiä turvallisuusluokiteltuja tietoja koskevat vaatimukset on varmistettava tapauskohtaisesti Suojelupoliisilta tai Pääesikunnasta.&#xA;&#xA;Lähde (906/2019&#xA;ja/tai 1101/2019)&#xA;1. 906/2019 4 §&#xA;2. 1101/2019 13 §&#xA;3. 1101/2019 13 §&#xA;4. 1101/2019 13 §&#xA;5. 1101/2019 13 §&#xA;6. -&#xA;Lähde (2013/488/EU)&#xA;1. 9 artiklan 4 kohta&#xA;2. III liite, kohdat 32 ja 37&#xA;3. 9 artiklan 4 kohta&#xA;4. III liite, kohdat 34 ja 40&#xA;5. -&#xA;6. III liite, luku V&#xA;&#xA;Lisätietoja&#xA;&#xA;Yleistä: Osaa kansainvälisistä tai kansallisista turvallisuusluokitelluista tiedoista ei välitetä koskaan postin välityksellä, hyväksyttävät menettelyt tulee varmistaa viranomaiselta tapauskohtaisesti. Tarvittavia ohjeita antaa kansallinen turvallisuusviranomainen.&#xA;&#xA;Mikäli käytetään tiedon turvallisuusluokalle hyväksyttyä salausta (vrt. I-12), voidaan ko. turvallisuusluokan ympäristössä salattu ja tietovälineelle (esim. CD-ROM) siirretty salattu tieto toimittaa sekä Suomen sisällä, että ulkomaille vapaavalintaisella menettelyllä.&#xA;&#xA;Toteutusesimerkki: Turvallisuusluokan IV tiedoille vaatimus voidaan täyttää siten, että toteutetaan alla mainitut toimenpiteet:&#xA;1. Tieto pakataan suljettavaan kirjekuoreen tai vastaavaan. Pakkauksen ulkokuoressa ei saa olla merkintää turvallisuusluokasta eikä pakkaus saa ulkoisesti muuten paljastaa sen sisältävän turvallisuusluokiteltua tietoa (kirjekuoren tai vastaavan on oltava läpinäkymätön).&#xA;2. Tieto toimitetaan kotimaassa tavallisena postina, kirjattuna kirjeenä tai ko. turvallisuusluokalle hyväksytyn menettelyn mukaisesti. Ulkomaille toimitus postin välityksellä vain viranomaisen erillishyväksyntään pohjautuen.&#xA;3. Organisaation sisäiseen postin käsittelyketjuun kuuluu vain hyväksyttyä henkilöstöä.&#xA;4. Organisaatiossa on tunnistettu vaatimukset ja toteutettu menettelyt erityissuojattavien tietojen (esimerkiksi salausavaimet) välittämiseksi.&#xA;&#xA;Turvallisuusluokkien III tiedoille vaatimus voidaan täyttää siten, että kohdan 4 lisäksi toteutetaan seuraavat toimenpiteet:&#xA;5. Tieto pakataan suljettavaan kaksinkertaiseen kirjekuoreen tai vastaavaan. Pakkauksen ulkokuoressa ei saa olla merkintää turvallisuusluokasta eikä pakkaus saa ulkoisesti muuten paljastaa sen sisältävän turvallisuusluokiteltua tietoa (kirjekuorien tai vastaavien on oltava läpinäkymättömiä).&#xA;6. Tieto toimitetaan ko. turvallisuusluokiteltuun tietoon oikeutetun organisaation henkilön toimesta jatkuvan valvonnan alaisuudessa vastaanottajalle. Vaihtoehtoisesti toimitus ko. turvallisuusluokalle hyväksytyn menettelyn mukaisesti.&#xA;7. Organisaation sisäiseen postin käsittelyketjuun kuuluu vain hyväksyttyä turvallisuusselvitettyä henkilöstöä.&#xA;&#xA;Turvallisuusluokan II tiedoille vaatimus voidaan täyttää siten, että kohtien 4, 6 ja 7 lisäksi toteutetaan seuraavat toimenpiteet:&#xA;8. Tieto pakataan suljettavaan kaksinkertaiseen kirjekuoreen tai vastaavaan. Pakkauksen ulkokuoressa ei saa olla merkintää turvallisuusluokasta eikä pakkaus saa ulkoisesti muuten paljastaa sen sisältävän turvallisuusluokiteltua tietoa (kirjekuorien tai vastaavien on oltava läpinäkymättömiä). Sisäkuoren on oltava sinetöity. Vastaanottaja on ohjeistettava tarkistamaan sinetöinnin eheys ja ilmoitettava välittömästi, mikäli eheyden vaarantumista epäillään.&#xA;"/>
