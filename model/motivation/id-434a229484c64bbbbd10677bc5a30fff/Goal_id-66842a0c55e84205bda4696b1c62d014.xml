<archimate:Goal
    xmlns:archimate="http://www.archimatetool.com/archimate"
    name="I-19 - Tietojenkäsittely-ympäristön suojaus koko elinkaaren ajan - Ohjelmistohaavoittuvuuksien hallinta"
    id="id-66842a0c55e84205bda4696b1c62d014"
    documentation="Vaatimus&#xA;&#xA;Tietojenkäsittely-ympäristön koko elinkaaren ajalle toteutetaan luotettavat menettelyt ohjelmistohaavoittuvuuksien hallitsemiseksi.&#xA;&#xA;Lähde (906/2019&#xA;ja/tai 1101/2019)&#xA;906/2019 13 §&#xA;Lähde (2013/488/EU)&#xA;IV liitteen 8, 11 ja 16 kohdat&#xA;&#xA;Lisätietoja&#xA;&#xA;Yleistä: Ohjelmistovirheiden, toisin sanoen haavoittuvuuksien, hyödyntäminen on useissa hyökkäystyypeissä jossain vaiheessa mukana. On huomioitava, että haavoittuvaa lähdekoodia on niin käyttöjärjestelmäohjelmistoissa, palvelinsovelluksissa, loppukäyttäjäsovelluksissa, kuin esimerkiksi laiteohjelmistotason (firmware) sovelluksissa ja ajureissa, BIOS:issa ja erillisissä hallintaliittymissä (esim. iLo, iDrac). Ohjelmistovirheiden lisäksi haavoittuvuuksia aiheutuu konfiguraatiovirheistä ja vanhoista käytänteistä, esimerkiksi vanhentuneiden salausalgoritmien käytöstä. Vastuulliset toimittajat korjaavat ohjelmistoistaan löytyneitä haavoittuvuuksia. Riskejä voidaan pienentää korjausten asennuksilla. Haavoittuvuuden hallintaa toteuttaessa tulee huolehtia haavoittuvuusskannerin, CMDB:n ja muiden järjestelmien ajantasaisuudesta ja tietoturvallisuudesta.&#xA;&#xA;Haavoittuvuuksien hallinnan tulisi tähdätä tarkan tilannekuvan muodostamiseen siten, että toimintaan liittyy ohjelmisto- ja järjestelmäympäristön jatkuva seuranta ja kehittäminen. Osana tilannekuvan ylläpitoa havaittujen puutteiden ja erilaisten haavoittuvuuksien aiheuttama riski tulisi arvioida suhteessa käyttöympäristöön ja asettaa korjaavat toimenpiteet perustuen tämän arvion kriittisyyteen. Korjaavia toimenpiteitä ovat mm. ohjelmistotoimittajien haavoittuvuuskorjaukset, päivitykset ja konfiguraatiomuutokset, jotka tähtäävät riskin poistamiseen tai rajaamiseen. Lisäksi on syytä seurata käytettävien ohjelmistoversioiden tukea niiden toimittajalta. Vanhentuneisiin ohjelmistoversioihin ei julkaista aktiivisesti päivityksiä, jolloin myös tietoturvahaavoittuvuuksien korjaaminen voi olla mahdotonta. Tehokas prosessimainen haavoittuvuuksien hallinta edellyttää organisoitua ja vastuutettua toimintamallia, sekä yleensä myös organisaation sisäisten ja ulkoisten sidosryhmien yhteistyötä.&#xA;&#xA;Ohjelmistohaavoittuvuuksien hallintaa voidaan toteuttaa esimerkiksi siten, että&#xA;1. Sähköpostiin on tilattu CERT-toimijoiden sekä valmistajien tiedotukset. Tiedotuksista poimitaan sellaiset, jotka vaikuttavat organisaation järjestelmien turvallisuuteen. Poiminnan mahdollistamiseksi on olemassa ajantasainen järjestelmäkirjanpito ohjelmistojen ja näiden versioiden osalta (ks. järjestelmäkirjanpito kohdasta I-16). Ladattujen ohjelmistojen ja päivitysten eheys tarkistetaan (tarkistussummat, haittaohjelmatarkistus) ennen niiden jakamista tuotantoympäristöön. Päivitysten vaikutukset tulisi mahdollisuuksien mukaan testata ennen tuotantoympäristöön asennusta. Testaus voidaan suorittaa esimerkiksi eristetyssä testiympäristössä tai pienellä käyttäjäjoukolla.&#xA;2. Päivitysten asentumisen onnistumista tarkastellaan säännöllisesti, vähintään kuukausittain. Tarkasteluun voidaan hyödyntää esimerkiksi keskittyjä päivityksenjako- ja -hallintapalveluita tai vastaavia menettelyjä.&#xA;3. Verkko ja sen palvelut, palvelimet sekä verkkoon kytketyt työasemat, kannettavat tietokoneet, tulostimet, mobiililaitteet ja vastaavat tarkastetaan kattavasti (haavoittuvuusskannaus, CMDB jne.) säännöllisesti ja aina merkittävien muutosten jälkeen päivitysmenettelyjen korjauskohteiden löytämiseksi.&#xA;4. Laitteisto- ja ohjelmistokirjanpidon (vrt. I-16) sekä skannausohjelmiston ajantasaisuudesta ja tietoturvallisuudesta on huolehdittu. Erityisesti skannausohjelmistot voivat edellyttää laajoja pääsyoikeuksia eri tietojenkäsittely-ympäristön osiin tuottaakseen luotettavia havaintoja, mikä tulee huomioida skannausohjelmiston suojaamisessa (pääsynhallinta, jäljitettävyys).&#xA;5. Löytyneiden haavoittuvuuksien sekä päivitysmenettelyjen puutteiden käsittely on järjestetty siten, että tietojenkäsittely-ympäristön suojaamiseen oleellisesti vaikuttavat heikkoudet poistetaan, korjataan tai muuten rajoitetaan siten, että turvallisuusluokiteltujen tietojen käsittely ei tarpeettomasti vaarannu. Haavoittuvuuksien vakavuuden arviointiin voi hyödyntää esimerkiksi CVE-luokittelua ja sen suhteuttamista kyseiseen käsittely-ympäristöön toteutettuihin haavoittuvuuksien hyödyntämistä estäviin, rajaaviin ja havaitseviin suojauksiin.&#xA;&#xA;Toteutusesimerkki: Turvallisuusluokan IV käsittely-ympäristöissä vaatimus voidaan toteuttaa siten, että haavoittuvuuksien hallintaan on olemassa prosessi, joka sisältää vähintään alla mainitut toimenpiteet:&#xA;1. Viranomaisten, laite- ja ohjelmistovalmistajien sekä muiden vastaavien tahojen tietoturvatiedotteita seurataan aktiivisesti ja tarpeellisiksi arvioidut turvapäivitykset asennetaan hallitusti.&#xA;2. Päivitysten asentumisen onnistumista tarkastellaan säännöllisesti, vähintään kuukausittain.&#xA;3. Verkko ja sen palvelut, palvelimet sekä verkkoon kytketyt työasemat, kannettavat tietokoneet, tulostimet, mobiililaitteet ja vastaavat tarkastetaan kattavasti vähintään (haavoittuvuusskannaus, CMDB jne.) vuosittain ja aina merkittävien muutosten jälkeen päivitysmenettelyjen korjauskohteiden löytämiseksi.&#xA;4. Laitteisto- ja ohjelmistokirjanpidon (ml. CMDB) sekä skannausohjelmiston ajantasaisuudesta ja tietoturvallisuudesta on huolehdittu.&#xA;5. Löytyneiden haavoittuvuuksien sekä päivitysmenettelyjen puutteiden käsittely on järjestetty siten, että tietojenkäsittely-ympäristön suojaamiseen oleellisesti vaikuttavat heikkoudet poistetaan, korjataan tai muuten rajoitetaan siten, että turvallisuusluokiteltujen tietojen käsittely ei tarpeettomasti vaarannu.&#xA;&#xA;Turvallisuusluokkien III ja II käsittely-ympäristöissä vaatimus voidaan toteuttaa siten, että kohtien 1-2 ja 4-5 lisäksi toteutetaan seuraava toimenpide:&#xA;6. Verkko ja sen palvelut, palvelimet sekä verkkoon kytketyt työasemat, kannettavat tietokoneet, tulostimet, mobiililaitteet ja vastaavat tarkastetaan kattavasti vähintään (haavoittuvuusskannaus, CMDB jne.) puolivuosittain ja aina merkittävien muutosten jälkeen päivitysmenettelyjen korjauskohteiden löytämiseksi.&#xA;”&#xA;Merkittäviin muutoksiin” voidaan laskea esimerkiksi verkkotopologian muutokset, uusien järjestelmien käyttöönotot ja/tai vanhojen service pack -tason päivitykset, palomuurien ja vastaavien suodatussääntöjen merkittävät muutokset, jne.&#xA;&#xA;Muita lisätietoja: CIS Critical Security Controls (v7.1) / 3; BSI IT-Grundschutz-Compendium Edition 2019; SFS-EN ISO/IEC 27002:2017 12.6.1; Tiedonhallintalautakunnan suositus (2020:21, luku 5); PiTuKri KT-04"/>
