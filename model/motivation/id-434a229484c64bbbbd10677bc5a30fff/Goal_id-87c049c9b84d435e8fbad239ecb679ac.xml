<archimate:Goal
    xmlns:archimate="http://www.archimatetool.com/archimate"
    name="Katakri 2020 Osa-alue I - Tekninen tietoturvallisuus"
    id="id-87c049c9b84d435e8fbad239ecb679ac"
    documentation="Katakrin teknisen tietoturvallisuuden osa-alueessa kuvataan vaatimukset, joita soveltamalla pyritään varmistamaan turvallisuusjärjestelyjen riittävyys viranomaisen turvallisuusluokitellun tiedon sähköisissä käyttöympäristöissä. Vaatimukset on jaettu tietoliikenne-, tietojärjestelmä- ja käyttöturvallisuuden osioihin. Tiettyihin asiakokonaisuuksiin (esimerkiksi hallintayhteydet, langattomat verkot, etäkäyttö ja varmuuskopiointi) on ryhmitelty niihin liittyvät vaatimukset.&#xA;Tilanteissa, joissa organisaation tavoitteena on saada tietojärjestelmälle toimivaltaisen viranomaisen myöntämä hyväksyntä, tulee organisaation toteuttamien suojausten olla riittäviä sekä organisaation oman että toimivaltaisen viranomaisen riskienarvioinnin havaintoihin nähden. Riskienarvioinnin rooli korostuu myös muutostenhallinnassa. Esimerkiksi uusien palvelujen tai rajapintojen lisääminen olemassa olevaan tietojenkäsittely-ympäristöön voi tuoda riskejä, joiden pienentämiseksi on perusteltua tehdä muutoksia myös olemassa oleviin tietojenkäsittely-ympäristön osiin sekä turvallisuuden ylläpitämisen toimiin. Tietojärjestelmäarvioinnin käyttötapauksia on kuvattu yksityiskohtaisemmin liitteessä II. Riskienhallinnan rooli Katakrin tuetuissa käyttötapauksissa kuvataan yksityiskohtaisemmin liitteessä III.&#xA;&#xA;Kustannusten hallitsemiseksi suositellaan erityisesti tiedon tarkoituksenmukaista luokittelua, sekä turvallisuusluokitellun tiedon käsittely-ympäristön eriyttämistä ja rajaamista mahdollisimman suppeaksi. Esimerkiksi eriyttämällä turvallisuusluokan III käsittely-ympäristöt turvallisuusluokan IV käsittely-ympäristöistä, turvallisuusluokan III suojausmenetelmiä ei edellytetä toteutettavaksi kuin vain turvallisuusluokan III tiedon käsittely-ympäristössä.&#xA;Arvioitaessa viranomaisen turvallisuusluokitellun tiedon käsittely-ympäristöä kokonaisuudessaan, on arvioinnissa huomioitava kaikki teknisen tietoturvallisuuden osa-alueessa kuvatut vaatimukset. Tiettyjen vaatimusten kohdalla (erityisesti I-12, I-14, I-17 ja I-18) hyväksyttävissä oleva toteutustapa riippuu siitä, käsitelläänkö kyseisessä järjestelmässä kansallista vai kansainvälistä turvallisuusluokiteltua tietoa.&#xA;Turvallisuusluokitellun tiedon sähköiseen käsittelyyn liittyy riskejä, jotka eroavat muiden tietoaineistojen, esimerkiksi henkilötietojen, käsittelyyn kohdistuvista riskeistä. Turvallisuusluokitellun tiedon sähköisen käsittelyn suunnittelussa ja arvioinnissa on huomioitava myös lainsäädäntöjohdannaiset riskit 3. Katakrin tuetuissa käyttötapauksissa toimivaltaisen viranomaisen hyväksyntä edellyttää tyypillisesti 4 sitä, että sähköinen käsittely-ympäristö on kokonaisuudessaan Suomen lainsäädännön alaisuudessa, toimivaltaisten viranomaisten toimivallan piirissä.&#xA;&#xA;Arvioitaessa viranomaisen turvallisuusluokitellun tiedon käsittely-ympäristöä, osa ympäristöstä voi olla toteutettuna pilviteknologiaa hyödyntäen. Pilviteknologian käyttö ei kuitenkaan muuta keskeisiä riskejä eikä niiden pienentämiseen käytettävien vähimmäissuojausten tarpeellisuutta tai velvoittavuutta. Pilvipalveluihin liittyvien erityisriskien ja vähimmäissuojausten suhdetta on käsitelty yksityiskohtaisemmin Liikenne- ja viestintäviraston Kyberturvallisuuskeskuksen julkaisemassa Pilvipalveluiden turvallisuuden arviointikriteeristössä (PiTuKri).&#xA;&#xA;3 Lainsäädäntöjohdannaisilla riskeillä viitataan eri maiden lainsäädännössä oleviin mahdollisuuksiin velvoittaa palveluntarjoajat toimimaan yhteistyössä kyseisen maan viranomaisten kanssa, ja tarjoamaan esimerkiksi suora tai epäsuora pääsy palvelun asiakkaiden turvallisuusluokiteltuihin tietoihin. Lainsäädäntöjohdannaiset riskit voivat ulottua sekä turvallisuusluokitellun tiedon fyysiseen sijaintiin että muun muassa toisesta maasta käsin hallintayhteyksien kautta toteutettavaan tietojen luovutukseen. Lainsäädäntöjohdannainen tietojen luovuttaminen ja tutkimusoikeus on useissa maissa rajattu koskevaksi poliisia sekä tiedusteluviranomaisia.&#xA;4 Erityistapauksiin sisältyvät muun muassa sellaiset kansainväliseen viranomaisyhteistyöhön liittyvät järjestelmähankkeet, joissa järjestelmäkokonaisuuksien osien tarkastamisen ja hyväksyntien toimivallasta ja vastuusta on kyseiseen viranomaisyhteistyöhön osallistuvien jäsenmaiden turvallisuusviranomaisten kesken erikseen sovittu. Kansainväliseen yhteistyöhön liittyy muitakin erityistapauksia, joissa sähköisen käsittely-ympäristön suojaukset voivat osin nojautua esimerkiksi EU:n toimielinten järjestelyihin."/>
