<archimate:Goal
    xmlns:archimate="http://www.archimatetool.com/archimate"
    name="I-04 - Tietojenkäsittely-ympäristöjen suojattu yhteenliittäminen - Hallintayhteydet"
    id="id-aca3e75f89054a6681cbd7caed3afbf5"
    documentation="Vaatimus&#xA;&#xA;1. Hallintayhteydet on rajattu turvallisuusluokittain, ellei käytössä ole toimivaltaisen viranomaisen ko. turvallisuusluokille hyväksymää yhdyskäytäväratkaisua.&#xA;2. Hallintaliikenteen sisältäessä turvallisuusluokiteltua tietoa ja kulkiessa matalamman turvallisuusluokan ympäristön kautta, turvallisuusluokitellut tiedot on salattu toimivaltaisen viranomaisen hyväksymällä salaustuotteella.&#xA;3. Hallintaliikenteen kulkiessa ko. turvallisuusluokan sisällä, alemman tason salausta tai salaamatonta siirtoa voidaan käyttää riskinhallintaprosessin tulosten perusteella toimivaltaisen viranomaisen erillishyväksyntään perustuen.&#xA;4. Hallintayhteydet on rajattu vähimpien oikeuksien periaatteen mukaisesti.&#xA;&#xA;Lähde (906/2019&#xA;ja/tai 1101/2019)&#xA;1. 1101/2019 11 §:n k 1&#xA;2. 1101/2019 12 § ja 11 §:n k 7, ja 906/2019 14 §&#xA;3. 1101/2019 12 § ja 906/2019 14 §&#xA;4. 906/2019 16 §, 1101/2019 11 §:n k 3&#xA;Lähde (2013/488/EU)&#xA;1. IV liitteen 32–35 kohdat&#xA;2. 9 artiklan 4 kohta&#xA;10 artiklan 6 kohta,&#xA;IV liitteen 25 kohta&#xA;3. IV liitteen 31 kohta&#xA;4. IV liitteen 16 ja 18–19 kohdat&#xA;&#xA;Lisätietoja&#xA;&#xA;Yleistä: Laitteilla/liittymillä tarkoitetaan alla kuvatuissa toteutusesimerkeissä järjestelmiä, joihin pitäisi olla hallintaoikeudet vain ylläpitäjillä tai vastaavilla. Tällaisia ovat tyypillisesti esimerkiksi palomuurit, reitittimet, kytkimet, langattomat tukiasemat, palvelimet, työasemat, erilliset konsoliliittymät (esim. iLO, iDrac) ja Blade-runkojen hallintaliittymät.&#xA;&#xA;Hallintayhteyksien suojausten arvioinnissa tulisi huomioida erityisesti se, miltä osin ko. hallintayhteyden kautta pystytään vaarantamaan turvallisuusluokitellut tiedot. Useimmat hallintayhteystavat mahdollistavat pääsyn turvallisuusluokiteltuun tietoon joko suoraan (esimerkiksi tietokantaylläpito pääsee yleensä tarvittaessa tietokannan sisältöön) tai epäsuoraan (esimerkiksi verkkolaiteylläpito pystyy yleensä muuttamaan tietojärjestelmää suojaavia palomuurisääntöjä), mikä tekee näistä erityisen houkuttelevan kohteen myös pahantahtoisille toimijoille. Erityisesti tilanteissa, joissa hallintayhteys mahdollistaa suoran tai epäsuoran pääsyn turvallisuusluokiteltuun tietoon, tulisi hallintayhteys ja siihen käytettävät päätelaitteet rajata lähtökohtaisesti samalle turvallisuusluokalle, kuin mitä ko. tietojenkäsittely-ympäristökin.&#xA;&#xA;Matalamman tason ympäristön hallinta voi tietyissä erityistapauksissa olla mahdollista ylemmän turvallisuusluokan hallintaympäristöstä käsin, edellyttäen, että turvallisuusluokkien rajoilla on toimivaltaisen viranomaisen ko. turvallisuusluokille hyväksymä yhdyskäytäväratkaisu, joka estää ylemmän turvallisuusluokan tietojen kulkeutumisen matalamman turvallisuusluokan ympäristöön. Erityisesti yhteysprotokollien ohjelmistohaavoittuvuuksista johtuen matalamman tason ympäristöjen hallintamahdollisuudet rajautuvat riskiperusteisesti tyypillisesti vain kansallisen turvallisuusluokan IV ympäristöistä tapahtuvaan matalamman tason ympäristöjen hallintaan. Ylemmän turvallisuusluokan ympäristön hallinta ei lähtökohtaisesti ole hallintaliikenteen turvallisuuskriittisestä luonteesta johtuen mahdollista matalamman turvallisuusluokan ympäristöistä. Ylemmän turvallisuusluokan ympäristöstä voidaan toimivaltaisen viranomaisen hyväksymän yhdyskäytäväratkaisun kautta tarjota joissain tapauksessa (read-only) valvontapääsy luokkaa matalamman turvallisuusluokan ympäristöön.&#xA;&#xA;Riittävän jäljitettävyyden toteuttamisessa voidaan hyödyntää ko. turvallisuusluokan sisällä esimerkiksi niin sanottua hyppykonekäytäntöä, jossa kaikki hallintatoimet toteutetaan äärimmilleen kovennettujen, järjestelmä- ja roolikohtaisten hyppykoneiden kautta mahdollistaen samalla kattavan jäljitettävyyden (lokituksen, vrt. I-10). Etähallinnan edellytyksiä on kuvattu tarkemmin vaatimuksessa I-18.&#xA;&#xA;Toteutusesimerkki: Turvallisuusluokkien IV-II käsittely-ympäristöissä vaatimus voidaan täyttää siten, että toteutetaan alla mainitut toimenpiteet:&#xA;1. Tietojenkäsittely-ympäristöön ei ole yhteenliitäntää hallintayhteyksille muiden turvallisuusluokkien ympäristöistä ilman toimivaltaisen viranomaisen ko. turvallisuusluokille hyväksymää yhdyskäytäväratkaisua (vrt. I-01).&#xA;2. Ko. turvallisuusluokan hallintatyöasema kytketään laitteeseen/liittymään vain toimivaltaisen viranomaisen ko. turvallisuusluokalle hyväksymän salausratkaisun (ks. I-12) kautta tilanteissa, joissa hallintaliikenne kulkee matalamman turvallisuusluokan ympäristön kautta.&#xA;3. Tilanteissa, joissa hallintaliikenne kulkee ko. turvallisuusluokan sisällä (ko. turvallisuusluokalle toimivaltaisen viranomaisen hyväksymän salauksen sisällä tai/ja ko. turvallisuusluokan tiedon säilyttämiseen hyväksytyn turvallisuusalueen sisällä muista ympäristöistä fyysisesti eriytetyn verkon sisällä),&#xA;a) ko. turvallisuusluokan hallintatyöasema kytketään laitteeseen/liittymään fyysisesti (esim. konsolikaapeli), tai&#xA;b) ko. turvallisuusluokan hallintayhteyden liikennekanava on muuten luotettavasti fyysisesti suojattu (esim. turva-alueen sisäiset kaapeloinnit), tai&#xA;c) ko. turvallisuusluokan hallintatyöasema kytketään laitteeseen/liittymään matalamman tason salauksella (esim. SSH, HTTPS, SCP) suojatulla yhteydellä.&#xA;4) Laitteisiin/liittymiin sallitaan hallintayhteydenotot vähimpien oikeuksien periaatteen mukaisesti vain hyväksytyistä lähteistä ja määritellyin käyttäjäoikeuksin.&#xA;&#xA;Muita lisätietoja: Ohje hyväksyttävien yhdyskäytäväratkaisujen suunnitteluperiaatteista ja ratkaisumalleista; CIS Critical Security Controls (v7.1) / 11; CIS Critical Security Controls (v7.1) / 14; BSI IT-Grundschutz-Compendium Edition 2019; SFS-EN ISO/IEC 27002:2017 13.1.1, 13.1.2, 13.1.3; PiTuKri IP-03; PiTuKri TT-01"/>
