<archimate:Goal
    xmlns:archimate="http://www.archimatetool.com/archimate"
    name="Katakri 2020 Osa-alue F - Fyysinen turvallisuus"
    id="id-bd3f62c10f89431ea354bac87e73e156"
    documentation="Fyysisellä turvallisuudella tarkoitetaan fyysisten ja teknisten turvatoimien toteuttamista siten, että estetään luvaton pääsy turvallisuusluokiteltuihin tietoihin. Fyysisen turvallisuuden osa-aluetta (F) on mahdollista käyttää arvioitaessa kansallisen tai kansainvälisen turvallisuusluokitellun tiedon suojaamiseksi toteutettuja fyysisen turvallisuuden toimenpiteitä (Vna 1101/2019, 9 §; KvTituL 588/2004, 10 §).&#xA;&#xA;Viranomaisten tietoja on käsiteltävä ja säilytettävä toimitiloissa, jotka ovat tietoaineiston luottamuksellisuuteen, eheyteen ja saatavuuteen liittyvien vaatimusten toteuttamiseksi riittävän turvallisia (L 906/2019, 15 §). Uusien toimitilojen osalta fyysisten turvallisuusvaatimusten ja niiden toiminnallisten eritelmien määrittelyn on oltava osa toimitilojen suunnittelua ja rakenteita. Jo olemassa olevien toimitilojen osalta fyysiset turvallisuusvaatimukset on pantava täytäntöön mahdollisimman täydellisesti. (2013/488/EU, II liite kohta 7.)&#xA;&#xA;Turvallisuusluokiteltujen tietojen fyysiseksi suojaamiseksi on määritettävissä kahdentyyppisiä fyysisesti suojattuja turvallisuusalueita: hallinnollisia alueita ja turva-alueita (teknisesti suojatut turva-alueet mukaan luettuina). Fyysisten turvatoimien tavoite tulee täyttyä ennen kuin turvallisuusalueet voidaan hyväksyä. Fyysistä turvallisuutta koskeva riskien arviointi sekä turvallisuusalueiden yksittäisten turvatoimien ja koko monitasoisen suojauksen tehokkuus on arvioitava uudelleen säännöllisin väliajoin ja kunkin auditoinnin yhteydessä (2013/488/EU, II liite, kohta 11). Alueet, joilla säilytetään kansainvälisiä turvallisuusluokiteltuja tietoja, hyväksyy aina Ulkoministeriön NSA-yksikkö ja sen asiantuntijana toimiva Suojelupoliisi tai Pääesikunta (KvTituL 588/2004, 4 §; 2013/488/EU, 8. artikla).&#xA;&#xA;F-osa-alueen rakenne on suunniteltu siten, että turvallisuusalueita koskevat vähimmäisvaatimukset on koottu jokaiselle turvallisuusalueelle laadittuun omaan alalukuunsa. Tämän uudistetun rakenteen myötä auditoijan on mahdollista nähdä kaikki arvioitavana olevaa turvallisuusaluetta koskevat vähimmäisvaatimukset ja lisätiedot jäsennellysti yhdessä koossa siirtymättä eri vaatimusten välillä, koska alueiden vähimmäisvaatimukset ovat osin päällekkäisiä. Riittävien turvatoimien valinta perustuu aina riskiarvioon, mutta vähimmäisvaatimusten yhteyteen lisätyssä Tavoitetaso-sarakkeessa on esitetty useimpiin monitasoisen suojauksen ratkaisuihin riittävä standardin mukainen luokka tai ohje.&#xA;&#xA;F-osa-alueen lopussa on auditoinnin suorittamiseen liittyvistä käytännön syistä myös paperimuodossa käsiteltäviä turvallisuusluokiteltuja tietoja koskeva tietoaineistoturvallisuuden osuus. Tietoaineistoturvallisuuden osuudessa käsitellään tiedon elinkaaren hallintaan liittyviä vaatimuksia. Turvallisuusluokitellun tiedon sähköistä käsittelyä koskevat tietoaineistoturvallisuuden vaatimukset on esitetty I-osa-alueessa.&#xA;&#xA;Edellä kuvattu fyysisten turvatoimien arviointiprosessi on havainnollistettu alla olevassa kuviossa.&#xA;&#xA;Katakri 2020:n F-osa-alue on rakennettu prosessin mukaisesti eteneväksi:&#xA;&#xA;Ensimmäisenä tulee tunnistaa kohdeorganisaatiossa käsiteltävä turvallisuusluokiteltu tieto ja arvioida fyysiseen turvallisuuteen liittyvät riskit (F-02). Auditoijan tulee arvioida kohteen riskien arvioinnin riittävyys ja tarvittaessa edellyttää riskien uudelleenarviointia. Riskien arvioinnin tulokset vaikuttavat tiedonhallintalain (906/2019, 13 §) mukaisesti siihen, mitkä fyysiset turvatoimet tulee valita ja toteuttaa (F-03). Vaatimukset F-05  F-07 käsittelevät tietojen suojaamiseksi perustettavia turvallisuusalueita ja niiden vähimmäisvaatimuksia. Vähimmäisvaatimukset on johdettu suoraan Valtionvarainministeriön turvallisuusluokiteltavien asiakirjojen käsittelystä antamasta suosituksesta (2020:19), joka perustuu Valtioneuvoston asetukseen asiakirjojen turvallisuusluokittelusta valtionhallinnossa (1101/2019). Vähimmäisvaatimusten ja monitasoisen suojauksen toteuttamisen jälkeen auditoija arvioi fyysiset turvatoimet ja sen voidaanko jäännösriskit hyväksyä. Tarvittaessa monitasoista suojausta korjataan, kunnes auditoija hyväksyy jäännösriskit ja fyysisten turvatoimien tavoite (F-01) täyttyy. Riskien arviointi sekä yksittäisten turvatoimien ja koko monitasoisen suojauksen tehokkuus on arvioitava uudelleen säännöllisin väliajoin ja kunkin auditoinnin yhteydessä."/>
