<archimate:Goal
    xmlns:archimate="http://www.archimatetool.com/archimate"
    name="T-03 - Tietoturvallisuusriskien hallinta"
    id="id-7008456cd515408c988181651ed65fd6"
    documentation="Vaatimus&#xA;&#xA;Organisaatio on arvioinut olennaiset turvallisuusluokiteltuihin tietoihin kohdistuvat riskit ja mitoittanut tietoturvallisuustoimenpiteet riskiarvioinnin mukaisesti.&#xA;&#xA;Lähde (906/2019&#xA;ja/tai 1101/2019)&#xA;Lähde (2013/488/EU)&#xA;906/2019 13 § 1mom, 1101/2019 6 § - 7 §&#xA;5 artikla, IV liitteen kohdat 4-7 ja 12&#xA;&#xA;Lisätietoja&#xA;&#xA;Yleistä: Tietoturvallisuusriskien hallinta tarkoittaa järjestelmällistä, koordinoitua ja jatkuvaa toimintaa, jonka avulla tunnistetaan, analysoidaan, arvioidaan, käsitellään ja seurataan tietoturvallisuusriskejä. Tietoturvallisuusriskien hallintaprosessi koostuu toimintaympäristön määrittämisestä, riskien arvioinnista (tunnistaminen, analysointi, merkityksen arviointi), riskien käsittelystä, riskien hyväksynnästä, riskejä koskevasta viestinnästä ja tiedonvaihdosta sekä riskien seurannasta ja katselmoinnista.&#xA;&#xA;Katakrin perustana oleva turvallisuusmalli, sekä riskienhallinnan rooli Katakrin tuetuissa käyttötapauksissa on kuvattu liitteessä III.&#xA;&#xA;Toteutusesimerkki:&#xA;1. Tietoturvallisuusriskien hallinta on osa organisaation toimintaa ja muuta riskienhallintaa.&#xA;2. Tietoturvallisuusriskien hallinnan avulla varmistetaan riittävien tietoturvallisuustoimenpiteiden toteuttaminen turvallisuusluokiteltujen tietojen suojaamiseksi.&#xA;3. Tietoturvallisuusriskien arvioinnissa ja analysoinnissa käytetään toiminnon näkökulmasta asianmukaista ja päätöstentekoon ymmärrettävää informaatiota tuottavaa menetelmää.&#xA;4. Tietoturvallisuusriskien hallintaan osallistuu riittävästi asiantuntijoita.&#xA;5. Tietoturvallisuusriskien hallinnassa on otettu huomioon sidosryhmistä ja toimitusketjuista aiheutuvat riskit. Vrt. turvallisuuskriittisten laitteistojen ja ohjelmistojen (vrt. I-01, I-12 ja I-13) toimitusketjuihin liittyvät riskit.&#xA;6. Tietoturvallisuusriskien arvioinnista ja analysoinnista saatuja tuloksia hyödynnetään turvallisuusluokiteltujen tietojen tietoturvallisuustoimenpiteiden suunnittelussa ja toteuttamisessa, turvallisuuspoikkeamien vaikutusten arvioinnissa sekä muutoksenhallinnassa ja soveltuvilta osin hankintamenettelyissä.&#xA;7. Tietoturvallisuustoimenpiteet on mitoitettu riskiperusteisesti ottaen huomioon muun muassa tiedon turvallisuusluokka, määrä, muoto, luokitteluperuste ja sijoitustilat suhteessa arvioituihin riskeihin.&#xA;8. Organisaatio on dokumentoinut keskeisiltä osin sovellettavat valvonta- ja turvatoimet ja niiden perusteena olevan riskienarvioinnin.&#xA;&#xA;Muita lisätietoja: SFS-EN ISO/IEC 27001:2017 luku 6.1 ja luvut 8-10, SFS-EN ISO/IEC 27005:2018 luku 6, SFS ISO 31000:2018, VAHTI 22/2017; PiTuKri TJ-03; Tiedonhallintalautakunnan suositukset 2020:29 ja 2020:61.&#xA;"/>
