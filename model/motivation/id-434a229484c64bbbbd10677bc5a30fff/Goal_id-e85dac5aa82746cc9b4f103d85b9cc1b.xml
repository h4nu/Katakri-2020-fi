<archimate:Goal
    xmlns:archimate="http://www.archimatetool.com/archimate"
    name="F-04 Tiedon käsittely ja säilytys"
    id="id-e85dac5aa82746cc9b4f103d85b9cc1b"
    documentation="Turvallisuusluokiteltuja tietoja on kaikissa tilanteissa käsiteltävä siten, että pääsy turvallisuusluokiteltuihin tietoihin estetään sivullisilta. Estämisellä tarkoitetaan tiedon suojaamista sekä henkilöiltä, joilla ei ole tiedonsaantitarvetta (need-to-know) kyseiseen tietoon että laittomalta tiedustelulta. Suojaaminen tarkoittaa käytännössä esimerkiksi suoran näkö- tai kuuloyhteyden estämistä turvallisuusluokiteltuun tietoon sekä tiedon tai tietoa sisältävän päätelaitteen riittävän turvallista säilyttämistä. Tietojen käsittelyssä on huomioitava lisäksi toiminta työskentelytaukojen aikana, jolloin paperiasiakirjat ja päätelaitteet on turvallisuusluokan perusteella sijoitettava soveltuvalle turvallisuusalueelle ja/tai säilytysyksikköön tauon ajaksi. Tiedon säilytyksellä viitataan tilanteeseen, jossa tieto ei ole sen käsittelijän välittömässä valvonnassa.&#xA;&#xA;Turvallisuusluokiteltujen tietojen käsittely ja säilytys turvallisuusalueilla (F-05 - F-07) on pääsääntö, mutta on tilanteita - kuten etätyö tai työtehtävät turvallisuusalueiden ulkopuolella - jolloin tietoa joudutaan käsittelemään myös määritettyjen turvallisuusalueiden ulkopuolella.&#xA;&#xA;Katakrissa käytettävällä termillä päätelaite tarkoitetaan tietojärjestelmää tai sen osaa, jota henkilö käyttää työtehtäviensä hoitamiseen liittyvään sähköiseen tietojenkäsittelyyn. Vaatimukset täyttävällä päätelaitteella tarkoitetaan päätelaitetta, joka täyttää teknisen tietoturvallisuuden osa-alueessa (I) kuvatut vaatimukset&#xA;"/>
