<archimate:Goal
    xmlns:archimate="http://www.archimatetool.com/archimate"
    name="I-01 - Tietojenkäsittely-ympäristöjen suojattu yhteenliittäminen - Verkon rakenteellinen turvallisuus"
    id="id-4661dbc4bf794041acbdc131bdb1dc71"
    documentation="Vaatimus&#xA;&#xA;Turvallisuusluokka IV&#xA;1. Tietojenkäsittely-ympäristö on erotettu muista ympäristöistä.&#xA;2. Tietojenkäsittely-ympäristön kytkeminen muiden turvallisuusluokkien ympäristöihin edellyttää vähintään palomuuriratkaisun käyttöä.&#xA;3. Hallitun fyysisen turva-alueen ulkopuolelle menevä liikenne salataan toimivaltaisen viranomaisen ko. turvallisuusluokalle hyväksymällä salausratkaisulla (vrt. I-12 ja I-15).&#xA;&#xA;Turvallisuusluokat III-II: Kohtien 1 ja 3 lisäksi:&#xA;4. Tietojenkäsittely-ympäristön kytkeminen muiden turvallisuusluokkien ympäristöihin edellyttää toimivaltaisen viranomaisen ko. turvallisuusluokalle hyväksymän yhdyskäytäväratkaisun käyttöä.&#xA;&#xA;Lähde (906/2019 ja/tai 1101/2019)&#xA;1. 1101/2019 11 §:n k 1 ja 2&#xA;2. 1101/2019 11 §:n k 1 ja 2&#xA;3. 1101/2019 12 § ja 11 §:n k 7, ja 906/2019 14 §&#xA;4. 1101/2019 11 §:n k 1&#xA;&#xA;Lähde (2013/488/EU)&#xA;1. IV liitteen 32-35 kohdat&#xA;2. IV liitteen 32-35 kohdat&#xA;3. 9 artiklan 4 kohta,&#xA;IV liitteen 25 ja 35 kohdat&#xA;4. IV liitteen 32-35 kohdat&#xA;&#xA;Lisätietoja&#xA;&#xA;Yleistä: Tietojärjestelmien erottelu on eräs vaikuttavimmista tekijöistä turvallisuusluokitellun tiedon suojaamisessa. Erottelun tavoitteena on rajata turvallisuusluokitellun tiedon käsittely-ympäristö hallittavaksi kokonaisuudeksi, ja erityisesti pystyä rajaamaan turvallisuusluokitellun tiedon käsittely vain riittävän turvallisiin ympäristöihin. Ylemmän turvallisuusluokan käsittely-ympäristössä on mahdollista käsitellä myös matalamman turvallisuusluokan tietoja, edellyttäen, että käsittely toteutetaan kokonaisuudessaan ylemmän turvallisuusluokan suojausten mukaisesti.&#xA;&#xA;Tietojenkäsittely-ympäristöjen oletetaan lähtökohtaisesti olevan toisilleen ei-luotettuja myös tilanteissa, joissa yhdistetään eri organisaatioiden hallinnoimia tietojenkäsittely-ympäristöjä toisiinsa. Saman turvallisuusluokan käsittely-ympäristöjä voidaan liittää toisiinsa ko. turvallisuusluokalle toimivaltaisen viranomaisen hyväksymän salausratkaisun avulla (esimerkiksi organisaation eri toimipisteiden ko. turvallisuusluokan käsittely-ympäristöjen yhteenliittäminen julkisen verkon ylitse).&#xA;&#xA;Huom: Turvallisuusluokan ylitys hallintaliikenteen osalta edellyttää toimivaltaisen viranomaisen ko. turvallisuusluokalle hyväksymää yhdyskäytäväratkaisua. Käytännössä hallintaliikenne rajataankin lähes poikkeuksetta turvallisuusluokittain. Hallintaliikenteen suojausperiaatteet on käsitelty yksityiskohtaisemmin kohdassa I-04.&#xA;Internet, sekä operaattorin tarjoamat MPLS-verkot ja esimerkiksi niin sanotut mustat kuidut (dark fiber) tulkitaan julkisiksi verkoiksi. Vrt. I-12 ja I-15.&#xA;&#xA;Toteutusesimerkkejä: Turvallisuusluokan IV tietojenkäsittely-ympäristön yhdistäminen eri turvallisuusluokan ympäristöihin voidaan toteuttaa palomuuriratkaisuilla ja rajaamalla riskialttiiden alemman turvallisuusluokan ympäristöä käyttävien palvelujen (web-selailu, Internetin kautta reitittyvä sähköposti, ja vastaavat) liikenne kulkemaan erillisten sisältöä suodattavien välityspalvelinten kautta. Turvallisuusluokan IV käsittely-ympäristöjä on mahdollista kytkeä Internetiin ja muihin ei-luotettuihin verkkoihin, edellyttäen että kytkennän tuomia riskejä pystytään muilla suojauksilla pienentämään turvallisuusluokalle IV riittävästi. Internet-kytkentäisyyden tuomien riskien pienentäminen turvallisuusluokalle IV edellyttää erityisesti ohjelmistopäivityksistä huolehtimista (vrt. I-19), vähimpien oikeuksien periaatteen mukaisia käyttöoikeuksia (vrt. I-06), järjestelmäkovennuksia (vrt. I-08) sekä kykyä poikkeamien havainnointiin ja korjaaviin toimiin (vrt. I-11). Tyypillinen käyttötapa turvallisuusluokan IV käsittely-ympäristölle on organisaation ”toimistoverkon” tietojenkäsittely-ympäristön osa, joka voi muodostua esimerkiksi päätelaitepalveluista, sovelluspalveluista, tietoliikennepalveluista sekä niiden suojaamiseen liittyvistä järjestelyistä.&#xA;&#xA;Turvallisuusluokasta III lähtien yhdistäminen eri turvallisuusluokkien ympäristöihin voidaan toteuttaa toimivaltaisen viranomaisen hyväksymillä, riittävän turvallisilla yhdyskäytäväratkaisuilla. Turvallisten yhdyskäytäväratkaisujen yleisenä suunnitteluperiaatteena on toteuttaa Bell-LaPadula -mallin säännöt ”No Read Up” ja ”No Write Down”. Yhdyskäytäväratkaisun tulee toisin sanoen luotettavasti estää ylemmän turvallisuusluokan tiedon kulkeutuminen matalamman turvallisuusluokan ympäristöön. Turvallisten, hyväksyttävissä olevien yhdyskäytäväratkaisujen suunnitteluperiaatteita ja yleisiä ratkaisumalleja on kuvattu yksityiskohtaisemmin Kyberturvallisuuskeskuksen yhdyskäytäväratkaisuohjeessa (www.ncsa.fi > ”Ohje yhdyskäytäväratkaisujen suunnitteluperiaatteista ja ratkaisumalleista”).&#xA;&#xA;Turvallisuusluokan III käsittely-ympäristöt ovat moniportaisesti loogisesti tai fyysisesti ei-luotetuista verkoista/järjestelmistä eristettyjä kokonaisuuksia. Fyysisellä eristämisellä tarkoitetaan OSI-mallin fyysisen kerroksen tasolla tapahtuvaa erottelua. Turvallisuusluokan III käsittely-ympäristöihin ei pääsääntöisesti kytketä mitään muita verkkoja/järjestelmiä. Mikäli loppukäyttäjän työtehtävät edellyttävät pääsyä Internetiin tai muihin eri turvallisuusluokan järjestelmiin/verkkoihin, se on yleensä perustelluinta järjestää erillisellä tietokoneella, jota ei kytketä turvallisuusluokan III verkkoon. Toimivaltainen viranomainen voi tapauskohtaisesti hyväksyä myös turvallisuusluokan III käsittely-ympäristön fyysisen kytkemisen erikseen tarkastettuun ja hyväksyttyyn verkkoon/järjestelmään. Tällaiset erikseen hyväksytyt verkot/järjestelmät jakautuvat yleisimmin neljään käyttötilanteeseen:&#xA;&#xA;A. Tiedonsiirtojärjestelmät&#xA;Turvallisuusluokan III järjestelmä/verkko voi olla tiedonsiirtojärjestelmä kahden tai useamman fyysisen pisteen välillä. Tällöin jokaisen kytketyn pisteen tulisi olla turvallisuustasoltaan vastaavalla tasolla. Verkkotason rajapinta on useimmiten muotoa [fyysisesti eristetty verkko/työasema] - [palomuurilaitteisto/-ohjelmisto] – [turvallisuusluokalle hyväksytty salauslaite] - [palomuurilaitteisto/-ohjelmisto] - [Internet] – [palomuurilaitteisto/-ohjelmisto] - [turvallisuusluokalle hyväksytty salauslaite] - [palomuurilaitteisto/-ohjelmisto] - [fyysisesti eristetty verkko/työasema]. Vastaavilla järjestelyillä voidaan toteuttaa myös turvallisuusluokan II mukainen ratkaisu.&#xA;&#xA;B. Palvelujärjestelmät&#xA;Turvallisuusluokan III järjestelmä/verkko voi olla esimerkiksi tietokantapalvelu, jota käytetään useasta fyysisestä pisteestä. Verkkotason rajapinta on tällöin vastaava kuin käyttötilanne A:ssa.&#xA;&#xA;C. Yhdyskäytäväratkaisut&#xA;C1. Turvallisuusluokan III tiedon käsittely-ympäristöön voidaan siirtää tietoa alemman turvallisuusluokan ympäristöstä yksisuuntaisen liikenteen sallivan yhdyskäytäväratkaisun (esim. datadiodi) kautta. Vastaavilla järjestelyillä voidaan toteuttaa myös turvallisuusluokan II mukainen ratkaisu. Turvallisuusluokkien IV ja III väliseen liikennöintiin voidaan hyödyntää myös alkiotunnistukseen perustuvaa sisältösuodatusratkaisua (Vrt. kohta C2 alla).&#xA;C2. Turvallisuusluokan III tiedon käsittely-ympäristöstä voidaan siirtää matalamman turvallisuusluokan tietoa matalamman turvallisuusluokan ympäristöön alkiotunnistukseen perustuvan sisältösuodatusratkaisun kautta. Sisältösuodatusratkaisun käyttö edellyttää tiedon tunnistamista ylemmän tason ympäristössä, ja vain matalamman tason tiedon siirtymisen sallimista ylemmän turvallisuusluokan ympäristöstä matalamman tason ympäristöön.&#xA;&#xA;D. Muut käsittely-ympäristöt&#xA;Muut turvallisuusluokan III käsittely-ympäristöt ovat yleisimmin organisaation tuotekehitysverkkoja tai muita turvallisuusluokan III tiedon käsittely-ympäristöjä. Tällaisiin järjestelmiin voidaan kytkeä esimerkiksi vain tätä ympäristöä palveleva päivityspalvelin. Päivityspalvelimelta voidaan sallia keskitetty turvapäivitysten ja haittaohjelmatunnisteiden jakelu tietyin rajauksin. Jaeltavat päivitykset ja tunnistekannat voidaan tuoda päivityspalvelimelle ilmaraon yli, tai vaihtoehtoisesti esimerkiksi datadiodin läpi.&#xA;&#xA;Turvallisuusluokan II käsittely-ympäristöt ovat lähtökohtaisesti fyysisesti eristettyjä kokonaisuuksia, joihin sallitaan turvallisuusluokan ylittävä liikennöinti vain datadiodien tai vastaavien OSI-mallin fyysisellä kerroksella toimivien yksisuuntaisten yhdyskäytäväratkaisujen kautta.&#xA;&#xA;Kasautumisvaikutus: Suuresta määrästä tietyn turvallisuusluokan tietoa koostuvissa tietojärjestelmissä asiakokonaisuus voi nousta luokitukseltaan yksittäistä tietoa korkeampaan turvallisuusluokkaan. Määrä ei ole kuitenkaan ainoa tekijä, vaan joskus esimerkiksi kahden eri tietolähteen yhdistäminen voi johtaa tietovarannon luokituksen nousemiseen. Tyypillisesti kasautumisessa on kysymys IV-luokan tiedosta (esimerkiksi suuri määrä turvallisuusluokan IV tietoa voi muodostaa yhdistettynä turvallisuusluokan III tietovarannon).&#xA;&#xA;Kasautumisvaikutuksen arviointiin ei tunneta yleistä, kaikkiin tilanteisiin sellaisenaan sopivaa laskentatapaa. Kasautumisvaikutuksen arvioinnissa tulee huomioida tiedonhallintalaki (906/2019), jonka mukaan turvallisuusluokkaa koskeva merkintä on tehtävä, jos asiakirja tai siihen sisältyvä tieto on salassa pidettävä viranomaisten toiminnan julkisuudesta annetun lain (1999/621) 24 §:n 1 momentin 2, 5 tai 7–11 kohdan perusteella ja asiakirjaan sisältyvän tiedon oikeudeton paljastuminen tai oikeudeton käyttö voi aiheuttaa vahinkoa maanpuolustukselle, poikkeusoloihin varautumiselle, kansainvälisille suhteille, rikosten torjunnalle, yleiselle turvallisuudelle tai valtion- ja kansantalouden toimivuudelle taikka muulla niihin rinnastettavalla tavalla Suomen turvallisuudelle. Suurikaan määrä turvallisuusluokiteltua tietoa ei aina johda kasautumisvaikutukseen. Kasautumisvaikutuksen tapauskohtainen arviointi edellyttää aina kyseessä olevan tietovarannon nykyisen ja arvioidun tulevan asiasisällön selvittelyä, ja arviota siitä, onko kasauma lain 1999/621 mukaan turvallisuusluokiteltavaa esimerkiksi III-luokan mukaiseksi.&#xA;&#xA;Kun kohteen keskeisen tietovarannon turvallisuusluokka tulkitaan kasautumisvaikutuksesta johtuen yksittäisten tietoalkioiden tasoa korkeammaksi, tulee tietovarannon määritellyt suojausmenetelmät toteuttaa korkeamman tason vaatimusten mukaisesti. Määritellyillä suojausmenetelmillä tarkoitetaan menetelmiä, joilla rajataan pääsy vain tehtävässä tarvittavaan yksittäiseen tai suppeaan osaan tietosisällöstä, ja joilla yritykset päästä valtuuttamattomasti laajempaan osaan tietosisällöstä havaitaan. Kun arviointityökaluna käytetään Katakria, tulisi kasautumisvaikutus tulkita siten, että tietovarannon suojauksilta edellytetään korkeamman tason mukaisena tietovarannon fyysisen turvallisuuden lisäksi kohtia I-13 (sovelluskerroksen turvallisuus), I-10 ja I-11 (jäljitettävyys ja havainnointikyky) sekä I-06 (tehtävien eriyttäminen). Onkin huomioitava, että kasautumisvaikutuksen seurauksena yhdellä luokalla noussut tietovarannon turvallisuusluokka ei edellytä hyväksyttävää yhdyskäytäväratkaisua tietovarannon (esim. TL III) ja päätelaitteiden (esim. TL IV) välille. Kasautumisvaikutuksen seurauksena turvallisuusluokan III tietovarantojen hallintaratkaisuissa tulee lisäksi erityisesti huomioida, että hallintaan käytettävät päätelaitteet ovat luotettavasti eroteltuja Internet-kytkentäisistä verkoista.&#xA;&#xA;Muita lisätietoja: Ohje hyväksyttävien yhdyskäytäväratkaisujen suunnitteluperiaatteista ja ratkaisumalleista; CIS Critical Security Controls (v7.1) / 13; CIS Critical Security Controls (v7.1) / 14; BSI IT-Grundschutz-Compendium Edition 2019; SFS-EN ISO/IEC 27002:2017 13.1.1, 13.1.3; Tiedonhallintalautakunnan suositus (2020:19, luku 6); PiTuKri TT-01"/>
