<archimate:Goal
    xmlns:archimate="http://www.archimatetool.com/archimate"
    name="I-09 - Monitasoinen suojaaminen - Haittaohjelmasuojaus"
    id="id-0d222eb12b9f42939f810cbc4f123679"
    documentation="Vaatimus&#xA;&#xA;Tietojen luvattoman muuttamisen ja muun luvattoman tai asiattoman tietojen käsittelyn estämiseksi tietojenkäsittely-ympäristössä toteutetaan luotettavat menetelmät haittaohjelmauhkien ennaltaehkäisyyn, estämiseen, havaitsemiseen, vastustuskykyyn ja tilanteen korjaamiseen.&#xA;&#xA;Lähde (906/2019&#xA;ja/tai 1101/2019)&#xA;1101/2019 11 §:n k 2&#xA;Lähde (2013/488/EU)&#xA;IV liitteen 8, 9, 16, 18, 19, 21 ja 22 kohdat&#xA;&#xA;Lisätietoja&#xA;&#xA;Yleistä: Haittaohjelmariskejä vastaan voidaan suojautua esimerkiksi järjestelmien kovennusmenettelyillä (vrt. I-08), käyttöoikeuksien rajauksilla (vrt. I-06), järjestelmien pitämisellä turvallisuuspäivitysten tasolla (vrt. I-19), poikkeamien havainnointikyvyllä (vrt. I-11), henkilöstön turvatietoisuudesta varmistumalla (vrt. T-12) ja myös haittaohjelmantorjuntaohjelmistojen käytöllä. Riskejä voidaan pienentää myös riskialttiiden ympäristöjen eriyttämisellä tuotantoympäristöistä sekä muun muassa siirreltävien medioiden (esimerkiksi USB-muistien) käytön rajauksilla. Torjuntaohjelmistot voidaan jättää asentamatta ympäristöissä, joihin haittaohjelmien pääsy on muuten estetty (esim. järjestelmät, joissa ei ole mitään tiedon tuonti-/vientiliittymiä, tai joissa tarkasti rajatuissa liittymissä toteutetaan siirrettävän tiedon luotettava validointi/sanitointi).&#xA;&#xA;Toteutusesimerkki: Turvallisuusluokan IV käsittely-ympäristöissä vaatimus voidaan täyttää siten, että toteutetaan alla mainitut toimenpiteet:&#xA;1. Järjestelmien käyttöoikeudet on rajattu vähimpien oikeuksien periaatteen mukaisesti (vrt. I-06).&#xA;2. Järjestelmät pidetään turvallisuuspäivitysten tasolla (vrt. I-19).&#xA;3. Järjestelmät on kovennettuja siten, että vain välttämättömät toiminnallisuudet ja ohjelmistokomponentit käytössä (vrt. I-08).&#xA;4. Henkilöstön turvatietoisuudesta on varmistuttu (vrt. T-12). Käyttäjiä on ohjeistettu haittaohjelmauhista ja organisaation tietoturvaperiaatteiden mukaisesta toiminnasta.&#xA;5. On tunnistettu järjestelmät, joissa haittaohjelmantorjuntaohjelmistoilla pystytään saamaan lisäsuojausta.&#xA;6. Haittaohjelmantorjuntaohjelmistot on asennettu kaikkiin sellaisiin järjestelmiin, jotka ovat alttiita haittaohjelmatartunnoille. Tällaisia ovat tyypillisesti muun muassa julkisen verkon yhdyskäytävät (esim. sähköposti- ja WWW-liikennöinti), sekä ulkoisiin rajapintoihin (muut verkot, USB-mediat ja vastaavat) yhteydessä olevat päätelaitteet.&#xA;7. Torjuntaohjelmistot ovat toimintakykyisiä ja käynnissä.&#xA;8. Torjuntaohjelmistot tuottavat havainnoistaan lokitietoja ja hälytyksiä.&#xA;9. Haittaohjelmatunnisteet (ja vast.) päivittyvät säännöllisesti.&#xA;10. Haittaohjelmahavaintoja sekä hälytyksiä seurataan säännöllisesti ja niihin reagoidaan.&#xA;&#xA;Turvallisuusluokkien III-II käsittely-ympäristöissä vaatimus voidaan täyttää siten, että kohtien 1-10 lisäksi toteutetaan seuraavat toimenpiteet:&#xA;11. Kaikki tiedon sisääntuonnin ja ulosviennin käyttötapaukset on tunnistettu. Turvalliset toimintatavat on määritetty, ohjeistettu ja valvonnan piirissä. Turvallisten toimintatapojen piiriin sisältyy tarvearviointi järjestelmien USB-porttien ja vastaavien liityntöjen käytölle.&#xA;a) Tilanteissa, joissa liityntöjen käytölle ei ole kriittistä tarkastelua kestävää perustetta, liitynnät poistetaan käytöstä.&#xA;b) Tilanteissa, joissa liityntöjen käytölle on kriittistä tarkastelua kestävät perusteet, arvioidaan tapauskohtaisesti edellytykset ja ehdot, minkä mukaisia laitteistoja ja välineitä (esim. USB-muisteja) järjestelmään voidaan kytkeä.&#xA;&#xA;Julkisista verkoista eristetyt ympäristöt: Järjestelmissä, joita ei kytketä julkiseen verkkoon, haittaohjelmatunnisteiden päivitys voidaan järjestää esimerkiksi käyttämällä hallittua suojattua päivitystenhakupalvelinta, jonka tunnistekanta pidetään ajan tasalla esimerkiksi erillisestä Internetiin kytketystä järjestelmästä tunnisteet käsin siirtämällä (esim. 1-3 kertaa viikossa), tai tuomalla tunnisteet hyväksytyn yhdyskäytäväratkaisun (ks. I-01) kautta. Tunnisteiden päivitystiheyden riittävyyden arviointi tulee suhteuttaa riskienarvioinnissa kyseisen ympäristön ominaispiirteisiin, erityisesti huomioiden ympäristön muun tiedonsiirron tiheyden. Huom: Päivitysten eheydestä varmistumiseen tulisi olla menettelytapa (lähde, tarkistussummat, allekirjoitukset, jne.).&#xA;&#xA;USB-porttien ja vastaavien liityntöjen käytön tapauskohtaisiin ehtoihin voi sisältyä esimerkiksi, että järjestelmään voi kytkeä vain erikseen määritettyjä luotettavaksi todennettuja muistitikkuja (ja vastaavia), joita ei kytketä mihinkään muuhun järjestelmään. Tapauskohtaisiin ehtoihin voi sisältyä esimerkiksi järjestely, jossa vain organisaation tietohallinnon (tai vast.) jakamia muistivälineitä voidaan kytkeä organisaation järjestelmiin, ja että kaikkien muiden muistivälineiden kytkeminen on kielletty ja/tai teknisesti estetty.&#xA;&#xA;Tilanteissa, joissa on tarve tuoda tietoa ei-luotetuista järjestelmistä jotain muistivälinettä käyttäen, tapauskohtaisiin ehtoihin sisältyy usein myös määrittelyt siitä, millä menetelmillä pienennetään tämän aiheuttamaa riskiä. Menetelmänä voi esimerkiksi olla ei-luotetusta lähteestä tulevan muistivälineen kytkeminen eristettyyn tarkastusjärjestelmään, jonne siirrettävä tieto siirretään, ja josta siirrettävä tieto viedään edelleen luotettuun järjestelmään erillistä muistivälinettä käyttäen. Tällaisissa järjestelyissä huomioidaan yleensä turvallisuusluokalla III vähintään muistialueen tarkastaminen, ja turvallisuusluokasta II lähtien myös muistivälineen kontrolleritason räätälöinnin uhat.&#xA;&#xA;Muita lisätietoja: CIS Critical Security Controls (v7.1) / 8; BSI IT-Grundschutz-Compendium Edition 2019; SFS-EN ISO/IEC 27002:2017 12.2.1; PiTuKri JT-04"/>
