<archimate:Goal
    xmlns:archimate="http://www.archimatetool.com/archimate"
    name="I-17 - Turvallisuusluokiteltujen sähköisessä muodossa olevien tietojen käsittely fyysisesti suojattujen alueiden sisällä - Fyysinen turvallisuus"
    id="id-f6b45cee06604d7b954d2295779306c5"
    documentation="Vaatimus&#xA;&#xA;Turvallisuusluokka IV&#xA;1. Turvallisuusluokiteltuja tietoja on turvallisuusalueilla ja niiden ulkopuolella käsiteltävä siten, että pääsy turvallisuusluokiteltuihin tietoihin suojataan sivullisilta (vrt. F-04 ja I-18).&#xA;2. Tietojen käsittely on mahdollista toimivaltaisen viranomaisen hyväksymillä turvallisuusalueilla (vrt. F-04) ja toimivaltaisen viranomaisen hyväksymillä menettelyillä turvallisuusalueiden ulkopuolella (vrt. I-18).&#xA;3. Tietojen säilytys on mahdollista toimivaltaisen viranomaisen hyväksymillä turvallisuusalueilla (vrt. F-04) ja toimivaltaisen viranomaisen hyväksymillä menettelyillä turvallisuusalueiden ulkopuolella (vrt. I-18).&#xA;4. Turvallisuusluokan IV tietoja sisältävät tietovarannot ja näiden tietojen käsittelyyn käytetyt tietojärjestelmät on sijoitettava toimivaltaisen viranomaisen hyväksymälle turvallisuusalueelle (vrt. F-04).&#xA;&#xA;Turvallisuusluokka III-II: Kohtien 1 ja 2 lisäksi:&#xA;5. Tietojen säilytys on mahdollista toimivaltaisen viranomaisen hyväksymillä turva-alueilla (vrt. F-04). Vrt. vain kansallisia tietoja koskeva poikkeus kohdassa 6 sekä etäkäyttö kohdassa I-18.&#xA;6. Vain kansallisten turvallisuusluokan III sähköisten tietojen säilytys on mahdollista kyseisen turvallisuusluokan mukaisessa päätelaitteessa turva-alueen ulkopuolella edellyttäen, että a) tiedot on suojattu ko. turvallisuusluokalle riittävän turvallisella, toimivaltaisen viranomaisen hyväksymällä salausratkaisulla (vrt. I-12), ja että b) päätelaitteen tietoturvallisuudesta, erityisesti ko. turvallisuusluokalle riittävästä luottamuksellisuudesta ja eheydestä on huolehdittu toimivaltaisen viranomaisen hyväksymällä menetelmällä (vrt. F-04). Vrt. etäkäyttö kohdassa I-18.&#xA;&#xA;Lähde (906/2019&#xA;ja/tai 1101/2019)&#xA;1. 1101/2019 10 §&#xA;2. 1101/2019 10 §&#xA;3. 1101/2019 10 §&#xA;4. 1101/2019 10 §&#xA;5. 1101/2019 10 §&#xA;6. 1101/2019 10 §&#xA;Lähde (2013/488/EU)&#xA;1. 8 artiklan 3 kohta&#xA;2. II liitteen 23 kohta, 8 artiklan 3 kohta&#xA;3. II liitteen 24 kohta, 8 artiklan 3 kohta, 9 artiklan 4 kohta&#xA;4. II liitteen 24 kohta&#xA;5. II liitteen 22 ja 26 kohdat, 8 artiklan 4 kohta&#xA;6. –&#xA;&#xA;Lisätietoja&#xA;&#xA;Yleistä: Hallinnolliselle alueelle, turva-alueille sekä esimerkiksi kassakaapeille asetettavat vaatimukset on kuvattu Katakrin F-osa-alueessa (ks. F-02, F-03 ja F-04). I-osa-alueessa kuvataan puolestaan sidonta sähköisen käsittelyn mahdollisuuksista F-osa-alueessa kuvatut vaatimukset täyttävillä turvallisuusalueilla, sekä niiden ulkopuolella etäkäytössä (ks. I-18).&#xA;&#xA;Tilanteissa, joissa turvallisuusluokan III tai II tietoa käsitellään tilapäisesti luokkaa matalamman tason tilassa, tulisi myös esimerkiksi hajasäteilysuojaus (vrt. I-14) toteuttaa ko. tiedon turvallisuusluokan mukaisesti. Toteutuksessa huomioitava myös esimerkiksi toiminta työskentelytaukojen aikana (tieto vietävä esimerkiksi turva-alueen kassakaappiin tauon ajaksi), näkyvyyden rajaus tilaan (esim. mahdollisten ikkunoiden peittäminen) ja käsittelytilaan pääsyn rajaaminen vain hyväksyttyihin henkilöihin. Naton turvallisuusluokiteltujen tietojen käsittelyssä on huomioitava, että suojausperiaatteet eroavat osin kansallisiin ja EU:n turvallisuusluokiteltuihin tietoihin sovellettavista.&#xA;&#xA;Sähköinen käsittely hallinnollisella alueella: Tiedon käsittelyyn käytettävän tietojärjestelmän tai tietoliikennejärjestelyn tulee olla kyseisen turvallisuusluokan mukaisesti suojattu. Esimerkiksi turvallisuusluokan III mukaisesti suojattu päätelaite voidaan tuoda hallinnolliselle alueelle tai sen ulkopuolelle, josta päätelaite ottaa turvallisuusluokan III mukaisella liikennesalauksella suojatun yhteyden turva-alueella sijaitsevaan turvallisuusluokan III tietovarantoon tietojen käsittelyn ajaksi. Päätelaitetta ei voi jättää ilman valvontaa hallinnolliselle alueelle, vaan se tulee palauttaa käsittelyn jälkeen säilytettäväksi turva-alueelle, ellei päätelaitteen luottamuksellisuudesta, eheydestä ja käytettävyydestä pystytä muuten varmistumaan (vrt. F-04). Turvallisuusluokkien III tai II kiinteää tietoverkkoa ei voi ulottaa hallinnolliselle alueelle.&#xA;&#xA;Kansallisten turvallisuusluokkien IV tai III tietojen käsittely ja säilyttäminen päätelaitteessa: Tilanteissa, joissa kansallista turvallisuusluokan IV tai III tietoa käsitellään ja säilytetään kyseisen turvallisuusluokan mukaisessa päätelaitteessa turvallisuusalueiden ulkopuolella, tai turvallisuusluokan III tietoja hallinnollisella alueella, päätelaitteessa olevat tiedot tulee olla suojattu kyseiselle turvallisuusluokalle riittävän turvallisella, toimivaltaisen viranomaisen hyväksymällä salausratkaisulla (vrt. I-12), ja erityisesti päätelaitteen kyseiselle turvallisuusluokalle riittävästä eheydestä tulee huolehtia toimivaltaisen viranomaisen hyväksymällä menetelmällä (vrt. F-04).&#xA;&#xA;Päätelaitteen eheys tulee pystyä varmistamaan riittävällä tasolla, jotta tiedon luottamuksellisuus ei vaarannu päätelaitteen eheyden menetyksen seurauksena. Tyypillisin tapa tietojärjestelmän eheydestä varmistumiseen on sen suojaaminen turvallisuusalueiden fyysisen pääsynhallinnan menettelyin, mukaan lukien esimerkiksi kaikki tietojärjestelmään liittyvät fyysiset palvelimet, verkkolaitteet, päätelaitteet sekä esimerkiksi kaapeloinnit. Esimerkiksi turvallisuusluokan IV tietojärjestelmän eheyden suojaamisessa yleisiä turvallisuusluokiteltuun tietoon kohdistuvia riskejä vastaan voi riittää tietojärjestelmän tietovarantojen sijoittaminen hallinnolliselle tai turva-alueelle, sekä riittävällä salauksella varustettujen päätelaitteiden osalta myös rajattu säilytys muussa lukittavassa tilassa, esimerkiksi virkamiehen kotona.&#xA;&#xA;Turvallisuusluokan III tietojärjestelmät tulisi kokonaisuudessaan sijoittaa turva-alueelle. Mikäli turvallisuusluokan III tietojen käsittelyyn käytettävää päätelaitetta joudutaan säilyttämään hallinnollisella alueella (vrt. F-04) tai jopa turvallisuusalueiden ulkopuolella, voidaan fyysisen pääsynhallinnan tuoman eheyssuojauksen puuttumista pyrkiä riskiperustaisesti kompensoimaan esimerkiksi päätelaitteen sijoittamisella luvattoman pääsyn paljastavaan koteloon tai pakkaukseen. Saatavilla on esimerkiksi niin sanottuja turvasalkkuja, jotka pyrkivät havaitsemaan salkun sisältöön kohdistuvat luvattomat pääsy-yritykset siten, että luvattomasta pääsystä tuotetaan ilmoitus päätelaitteen luvalliselle käyttäjälle tai käyttäjän organisaatiolle, tai/ja että pääsystä jää jälki kyseiseen koteloon tai pakkaukseen.&#xA;&#xA;Riskienarvioinnissa tulee kuitenkin huomioida, että turvallisuusalueiden ulkopuolella toimiessa sekä turvallisuusluokiteltuun tietoon, että sen käsittelyyn käytettäviin päätelaitteisiin kohdistuu erityisesti turvallisuusluokasta III lähtien riskejä, joiden riittävä pienentäminen voi olla useissa käyttötapauksissa erittäin haastavaa, ellei jopa mahdotonta. Käsittelyssä tulee huomioida lisäksi salakatselulta ja -kuuntelulta suojautuminen, sekä riskipohjaisesti myös esimerkiksi hajasäteilyriskejä vastaan suojautuminen. Turvallisuusluokan III päätelaitteen säilyttämisessä on otettava huomioon myös kansainväliset tietoturvavelvoitteet, joissa turva-alueen ulkopuolinen säilyttäminen voi olla kokonaan kielletty.&#xA;&#xA;Muita lisätietoja: BSI IT-Grundschutz-Compendium Edition 2019; CPNI - Security Advice - Physical Security; SFS-EN ISO/IEC 27002:2017 11.1.1, 11.1.3, 11.1.5, 11.2.1; Tiedonhallintalautakunnan suositus (2020:19, luku 5); PiTuKri FT-02"/>
