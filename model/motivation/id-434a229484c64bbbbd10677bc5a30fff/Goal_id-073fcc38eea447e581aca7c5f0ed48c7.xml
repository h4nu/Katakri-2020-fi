<archimate:Goal
    xmlns:archimate="http://www.archimatetool.com/archimate"
    name="I-18 - Turvallisuusluokiteltujen tietojen välitys ja käsittely fyysisesti suojattujen alueiden välillä - Etäkäyttö ja etähallinta"
    id="id-073fcc38eea447e581aca7c5f0ed48c7"
    documentation="Vaatimus&#xA;&#xA;Turvallisuusluokka IV&#xA;1. Käyttäjät ja päätelaitteet tunnistetaan riittävän luotettavasti. Tietojen välitys ja käsittely turvallisuusalueiden (vrt. F-04) välillä on mahdollista vain toimivaltaisen viranomaisen ko. turvallisuusluokalle hyväksymien korvaavien menettelyjen mukaisesti.&#xA;2. Turvallisuusluokiteltuja tietoja on turvallisuusalueiden ulkopuolella käsiteltävä siten, että pääsy turvallisuusluokiteltuihin tietoihin suojataan sivullisilta. Henkilöstö on koulutettu ja ohjeistettu turvalliseen etäkäyttöön/-hallintaan.&#xA;3. Elleivät turvallisuusalueiden ulkopuolelle viedyt turvallisuusluokiteltua tietoa sisältävät tietovälineet (kiintolevyt, USB-muistit ja vastaavat) ole salattu toimivaltaisen viranomaisen ko. turvallisuusluokalle hyväksymällä menetelmällä, tietovälineitä ei jätetä valvomatta.&#xA;4. Järjestelmien etäkäyttö ja -hallinta edellyttää toimivaltaisen viranomaisen ko. turvallisuusluokan tietojen suojaamiseen hyväksymää liikenteen salausta.&#xA;5. Päätelaitteessa olevat tiedot tulee olla suojattu kyseiselle turvallisuusluokalle riittävän turvallisella, toimivaltaisen viranomaisen hyväksymällä salausratkaisulla, ja päätelaitteen ko. turvallisuusluokalle riittävästä eheydestä tulee huolehtia.&#xA;&#xA;Turvallisuusluokka III-II: Kohtien 1-5 lisäksi:&#xA;6. Turvallisuusluokiteltuja tietoja ei avata matkalla eikä lueta julkisilla paikoilla.&#xA;7. Järjestelmien etäkäyttö ja -hallinta rajataan toimivaltaisen viranomaisen hyväksymälle turvallisuusalueelle (vrt. F-04). Vrt. vain kansallisia tietoja koskeva poikkeus kohdassa 8.&#xA;8. Vain kansallisten turvallisuusluokan III sähköisten tietojen etäkäyttö (käsittely) ja säilytys on mahdollista kyseisen turvallisuusluokan mukaisessa päätelaitteessa turva-alueiden ulkopuolella edellyttäen, että a) tiedot on suojattu ko. turvallisuusluokalle riittävän turvallisella, toimivaltaisen viranomaisen hyväksymällä salausratkaisulla, ja että b) päätelaitteen tietoturvallisuudesta, erityisesti ko. turvallisuusluokalle riittävästä luottamuksellisuudesta ja eheydestä on huolehdittu toimivaltaisen viranomaisen hyväksymällä menetelmällä.&#xA;&#xA;Lähde (906/2019&#xA;ja/tai 1101/2019)&#xA;1. 1101/2019 11 §:n k 5&#xA;2. 906/2019 4 §&#xA;3. 1101/2019 10 § ja 13 §&#xA;4. 1101/2019 12 § ja 11 §:n k 7, ja 906/2019 14 §&#xA;5. 1101/2019 10 §, 11 § ja 12 §&#xA;6. 1101/2019 13 §&#xA;7. 1101/2019 10 § (TL II)&#xA;8. 1101/2019 10 § (TL III)&#xA;Lähde (2013/488/EU)&#xA;1. 8 artiklan 3 kohta, 9 artiklan 4 kohta&#xA;2. IV liitteen 22 kohta&#xA;3. 9 artiklan 4 kohta, III liitteen 28, 30 ja 33 kohdat&#xA;4. 10 artiklan 6 kohta&#xA;5. 1 artiklan kohta 2&#xA;6. 9 artiklan 4 kohta, III liitteen 28, 30 ja 33 kohdat&#xA;7. II liitteen 25–26 kohdat, 8 artiklan 4 kohta&#xA;8. –&#xA;&#xA;Lisätietoja&#xA;&#xA;Yleistä: Etäkäytöllä ja -hallinnalla tarkoitetaan perinteisessä merkityksessään organisaation toimitilojen ulkopuolelta tapahtuvaa tietojärjestelmien käyttöä/hallintaa tätä tarkoitusta varten hankitulla päätelaitteella. Normaalisti päätelaitteena toimii organisaation henkilön käyttöön antama kannettava tietokone. Turvallisuusluokitellun tiedon osalta etäkäyttö ja -hallinta soveltuu perinteisessä merkityksessään vain turvallisuusluokan IV tiedoille.&#xA;&#xA;Turvallisuusluokasta III lähtien tiedon käsittely edellyttää toimivaltaisen viranomaisen hyväksymää fyysisesti suojattua turvallisuusaluetta, ellei toimivaltainen viranomainen ole hyväksynyt korvaavia menettelyjä, joilla saavutetaan vastaavat fyysisen turvallisuuden olosuhteet (esimerkiksi tietyissä viranomaisoperaatioissa). Poikkeuksena vain kansallisten turvallisuusluokan III sähköisten tietojen etäkäyttö ja säilytys ko. turvallisuusluokan mukaisessa päätelaitteessa (vrt. I-17:n Lisätietoja-kentän kohta ”Kansallisten turvallisuusluokkien IV tai III tietojen käsittely ja säilyttäminen päätelaitteessa”). Sekä kansallisten että kansainvälisten turvallisuusluokan III käsittely-ympäristöjen etähallinta tulee rajata toimivaltaisen viranomaisen hyväksymille turvallisuusalueille.&#xA;&#xA;Vaatimuksessa 1 tarkoitettuihin toimivaltaisen viranomaisen hyväksymiin korvaaviin menettelyihin sisältyvät turvallisuusluokan IV käsittely-ympäristöissä seuraavat:&#xA;a. Järjestelmien etäkäyttö-/-hallintaratkaisu edellyttää vahvaa, vähintään kahteen tekijään perustuvaa käyttäjätunnistusta.&#xA;b. Vain käyttöympäristöön hyväksyttyjä laitteita ja etäyhteyksiä käytetään.&#xA;&#xA;Turvallisuusluokkien III ja II käsittely-ympäristöissä korvaavana menettelynä edellytetään lisäksi käytön teknistä sitomista hyväksyttyyn etäkäyttölaitteistoon (esim. laitetunnistus).&#xA;&#xA;Henkilöstön koulutuksessa ja ohjeistuksessa on huomioitava erityisesti turvallisuusluokiteltujen tietojen suojaaminen sivullisilta. Sivullisilta suojaamiseen sisältyy muun muassa mahdollisten käsittelypaikkojen valinta ja erilaisiin paikkoihin liittyvät rajoitteet käsittelylle (salakatselun ja salakuuntelun estäminen), päätelaitteiden ja muiden työvälineiden suojaaminen varkauksilta ja peukaloinneilta (säilytys vain lukitussa tilassa ja aina muistialueiden salaus aktivoituna, sekä esimerkiksi suojapakkausten ja -koteloiden käyttö, vrt. I-17:n Lisätietoja-kenttä), sekä muut kyseisten päätelaitteiden ja muiden työvälineiden turvallisen käytön menettelyt.&#xA;&#xA;Hallintayhteyksien suojaus on eräs kriittisimmistä tietojärjestelmien turvallisuuteen vaikuttavista tekijöistä (vrt. I-04). Erityisesti turvallisuusluokan IV järjestelmiä voi kuitenkin olla perusteltua pystyä hallinnoimaan myös fyysisesti suojattujen turvallisuusalueiden ulkopuolelta. Tilanteissa, joissa etähallinta nähdään perustelluksi, suositellaan se suojattavan etäkäyttöä kattavammilla turvatoimilla. Esimerkiksi turvallisuusluokan IV järjestelmän etähallintayhteydet voidaan rajata yksittäisiin fyysisiin ja loogisiin pisteisiin.&#xA;&#xA;Muita lisätietoja: CPNI - Personnel Security in Remote Working; CPNI - Configuring and managing Remote Access for Industrial Control Systems; BSI IT-Grundschutz-Compendium Edition 2019; CPNI - Security Advice - Physical Security; SFS-EN ISO/IEC 27002:2017 6.2.1, 6.2.2, 7.2.2, 8.3.1, 8.3.3, 11.1.1, 11.1.3, 11.1.5, 11.2.1, 11.2.3, 11.2.5, 11.2.6, 12.1.1; PiTuKri IP-03; PiTuKri JT-05; PiTuKri SA-02"/>
