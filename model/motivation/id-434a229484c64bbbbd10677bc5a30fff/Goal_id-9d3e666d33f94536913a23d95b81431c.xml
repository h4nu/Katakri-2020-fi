<archimate:Goal
    xmlns:archimate="http://www.archimatetool.com/archimate"
    name="I-15 - Turvallisuusluokiteltujen tietojen välitys fyysisesti suojattujen alueiden välillä - Tiedon sähköinen välitys"
    id="id-9d3e666d33f94536913a23d95b81431c"
    documentation="Vaatimus&#xA;&#xA;1. Kun turvallisuusluokiteltua tietoa siirretään hyväksyttyjen fyysisesti suojattujen turvallisuusalueiden ulkopuolella, tieto/tietoliikenne salataan toimivaltaisen viranomaisen ko. turvallisuusluokalle hyväksymällä menetelmällä. Lisäksi tietojensiirto on järjestettävä siten, että vastaanottaja varmistetaan tai tunnistetaan riittävän tietoturvallisella tavalla ennen kuin vastaanottaja pääsee käsittelemään siirrettyjä turvallisuusluokiteltuja tietoja.&#xA;2. Kun turvallisuusluokiteltua tietoa siirretään hyväksyttyjen fyysisesti suojattujen turvallisuusalueiden sisäpuolella, alemman tason salausta tai salaamatonta siirtoa voidaan käyttää riskinhallintaprosessin tulosten perusteella toimivaltaisen viranomaisen erillishyväksyntään perustuen.&#xA;&#xA;Lähde (906/2019&#xA;ja/tai 1101/2019)&#xA;1. 1101/2019 12 § ja 11 §:n k 7, ja 906/2019 14 §&#xA;2. 1101/2019 12 § ja 11 §:n k 7, ja 906/2019 14 §&#xA;Lähde (2013/488/EU)&#xA;1. 9 artiklan 4 kohta&#xA;2. IV liitteen 31 kohta&#xA;&#xA;Lisätietoja&#xA;&#xA;Yleistä: Turvallisuusluokitellun tiedon sähköiseen välitykseen liittyy useita riskejä. Riskien pienentäminen hyväksyttävälle tasolle edellyttää sekä henkilöstöön että tekniseen toteutukseen liittyvien tekijöiden huomiointia. Tilanteissa, joissa turvallisuusluokiteltua tietoa on tarve välittää esimerkiksi kahden organisaation välillä julkisen verkon kautta, turvallinen välitys edellyttää turvallisia salausratkaisuja ja avainhallintakäytäntöjä, sekä niiden käyttöön harjaantunutta henkilöstöä. Tilanteissa, joissa salausratkaisun käyttö edellyttää henkilöstön toimia (esimerkiksi turvallisuusluokan IV dokumentin välitys toiseen organisaatioon sähköpostin salattuna liitteenä), tulee kiinnittää erityistä huomiota salausratkaisun turvallisen käytön jalkautukseen henkilöstölle. Teknisesti turvallinen salausratkaisu ei tuota turvallisuusluokitellulle tiedolle riittävää suojausta esimerkiksi tilanteissa, joissa avainhallintakäytännöt ovat puutteellisia, tai joissa henkilöstö ei käytä salausratkaisua siihen liittyvien turvallisen käytön periaatteiden mukaisesti.&#xA;&#xA;Vastaanottajan riittävän luotettava varmistaminen riippuu merkittävästi käytetystä salausratkaisusta. Esimerkiksi Liikenne- ja viestintäviraston Kyberturvallisuuskeskuksen turvallisuusluokitellun tiedon suojaamiseen hyväksymien salausratkaisujen käyttöpolitiikoissa otetaan usein kantaa myös käyttäjien tunnistamiseen silloin, kun kyseistä salausratkaisua käytetään esimerkiksi toisessa organisaatiossa olevalle henkilölle viestintään. Toisaalta useissa salausratkaisuissa vastapuolen tunnistaminen nojaa avaimistonhallinnan luotettavuuteen (esimerkiksi jaettuun salaisuuteen perustuva organisaation toimipisteiden tai kahden eri organisaation verkkojen välinen (LAN-2-LAN) salaus, tai jaettuun salaisuuteen perustuva tiedostosalaus). Turvallisia salausratkaisuja ja avainhallintakäytäntöjä on käsitelty tarkemmin kohdassa I-12.&#xA;&#xA;Internet, sekä operaattorin tarjoamat MPLS-verkot ja esimerkiksi niin sanotut mustat kuidut (dark fiber) tulkitaan julkisiksi verkoiksi. Tämä kattaa puhelimen, telekopion (faksi), sähköpostin, pikaviestimet ja muut vastaavat tietoverkon kautta toimivat tiedonsiirtomenetelmät. Turvallisuusluokiteltua tietoa sisältävien tietovälineiden (kiintolevyt, USB-muistit ja vastaavat) suojaamisperiaatteet kuvataan vaatimuksessa I-18.&#xA;&#xA;Radiorajapinnan käyttö langattomissa verkkoyhteyksissä (esim. WLAN, 3-5G, Bluetooth) tulkitaan poistumiseksi fyysisesti suojatun turvallisuusalueen ulkopuolelle. Langattomien verkkojen radiorajapintaa tulisi toisin sanoen käsitellä kuin julkista verkkoa. (Vrt. I-05.)&#xA;&#xA;Toteutusesimerkki: Turvallisuusluokkien IV-II käsittely-ympäristöissä vaatimus voidaan täyttää siten, että toteutetaan alla mainitut toimenpiteet:&#xA;1. Siirrettäessä turvallisuusluokiteltua tietoa ko. turvallisuusluokalle hyväksyttyjen fyysisesti suojattujen turvallisuusalueiden ulkopuolella verkon kautta tulee ottaa huomioon erityisesti salauksen rooli keskeisenä suojauksena (vrt. I-01, I-12 ja I-18).&#xA;a) Henkilöstöllä on käytössä työvälineet ja menetelmät turvallisuusluokitellun tiedon suojaamiseksi toimivaltaisen viranomaisen hyväksymällä salausratkaisulla.&#xA;b) Henkilöstön osaamisesta toimivaltaisen viranomaisen hyväksymän salausratkaisun turvalliseen käyttöön on varmistuttu (esimerkiksi ohjeistus, koulutus ja valvonta).&#xA;2. Tilanteissa, joissa turvallisuusluokiteltua tietoa siirretään fyysisesti suojattujen turvallisuusalueiden sisäpuolella,&#xA;a) ko. turvallisuusluokan liikennekanava on fyysisesti suojattu (esimerkiksi kaapelointi, joka kulkee kokonaisuudessaan suppean, esimerkiksi vain yhden huoneen kattavan ko. turvallisuusluokan tiedon säilytykseen hyväksytyn fyysisesti suojatun turvallisuusalueen sisällä), tai&#xA;b) tieto suojataan toimivaltaisen viranomaisen erillishyväksyntään perustuen matalamman tason salauksella (esim. HTTPS ko. turvallisuusluokan verkon sisäisessä liikenteessä).&#xA;&#xA;Muita lisätietoja: CIS Critical Security Controls (v7.1) / 13; CIS Critical Security Controls (v7.1) / 14; BSI IT-Grundschutz-Compendium Edition 2019; Kansainvälisen turvallisuusluokitellun tietoaineiston käsittelyohje; SFS-EN ISO/IEC 27002:2017 10.1.1, 13.2.1, 13.2.3; PiTuKri JT-05; PiTuKri SA-02; PiTuKri SA-03"/>
