<archimate:Goal
    xmlns:archimate="http://www.archimatetool.com/archimate"
    name="I-12 - Tietoturvallisuus-tuotteiden arviointi ja hyväksyntä - Salausratkaisut"
    id="id-a6590235339d461cb4ad172a00d626b4"
    documentation="Vaatimus&#xA;&#xA;Toimivaltainen viranomainen on hyväksynyt käytetyt salausratkaisut (ja -tuotteet) ko. turvallisuusluokalle ko. käyttöympäristössä turvallisuusluokiteltujen tietojen luvattoman paljastumisen ja muuntelun estämiseksi.&#xA;&#xA;Lähde (906/2019&#xA;ja/tai 1101/2019)&#xA;1101/2019 11 §:n k 7&#xA;Lähde (2013/488/EU)&#xA;10 artiklan 6 kohta, IV liitteen 25 kohta&#xA;&#xA;Lisätietoja&#xA;&#xA;Yleistä: Erityisesti liikennöitäessä julkisen tai matalamman turvallisuusluokan verkon kautta, salausratkaisut ovat usein ainoita suojauksia turvallisuusluokitellun tiedon luottamuksellisuuden, ja tyypillisesti myös eheyden suojaamisessa. Koska salausratkaisujen mahdollisia puutteita on usein äärimmäisen haastavaa korvata muilla suojauksilla, salausratkaisun valintaan ja turvalliseen käyttötapaan tulee kiinnittää erityistä huomiota.&#xA;&#xA;Erilaisiin tietoihin kohdistuu erilaisia riskejä. Esimerkiksi viranomaisten turvallisuusluokitellut tiedot ovat yleensä miellettävissä valtion turvallisuuden (yleisen edun) näkökulmasta suojattaviksi. Turvallisuusluokiteltuihin tietoihin voidaan toisaalta usein olettaa kohdistuvan eriävien tahojen kiinnostus, kuin esimerkiksi turvallisuusluokittelemattomiin henkilötietoihin. Riskien eroavaisuus tulee huomioida myös salausratkaisujen valinnassa.&#xA;&#xA;Erityisesti turvallisuusluokitellun tiedon suojaamisessa korostuu tarve käyttää salausratkaisuja, joiden riittävästä turvallisuudesta on luotettavaa näyttöä. Salausratkaisujen arvioinnissa huomioidaan useita eri tekijöitä. Salausvahvuuden ja salausratkaisun oikeellisesta toiminnasta varmistumisen lisäksi huomioidaan muun muassa salausratkaisun käyttöympäristön uhkataso. Esimerkiksi Internetin yli liikennöitäessä uhkataso eroaa merkittävästi tilanteeseen, jossa salausta käytetään liikennöintiin hallitun fyysisesti suojatun alueen sisällä (esimerkiksi kahden turva-alueen välinen liikennöinti hallinnollisen alueen kautta). Muihin salausratkaisujen arvioinnissa huomioitaviin tekijöihin kuuluvat esimerkiksi ko. käyttötapauksen vaatimukset tiedon salassapitoajalle ja kryptografiselle eheydelle.&#xA;&#xA;Usean kansainvälisen turvallisuusviranomaisen salausratkaisuhyväksynnät edellyttävät ratkaisulta erityisesti näyttöä sen oikeellisesta toiminnasta, ja lisäksi tiettyjen erityisvaatimusten (esim. lähdekoodin luovutus ja tarkastus, peukalointi- ja hajasäteilysuojaukset) täyttämistä. Puhtaasti ohjelmistopohjaiset salausratkaisut ovat tyypillisesti hyväksyttävissä IV- ja joissain tilanteissa erityisehdoilla myös III-luokille. II-luokalle ja useimmin myös III-luokalle edellytetään tyypillisesti enemmän alustan luotettavuudelta. Salausratkaisujen hyväksyntäprosessia on kuvattu yksityiskohtaisemmin Kyberturvallisuuskeskuksen ohjeessa salaustuotearvioinneista ja -hyväksynnistä. Salausratkaisun vähimmäisvaatimuksia on käsitelty myös Kyberturvallisuuskeskuksen ylläpitämässä salausvahvuuskuvauksessa, sekä turvallisen tuotekehityksen ohjeessa.&#xA;&#xA;Salauksen suojausvaikutus voidaan menettää osin tai täysin tilanteissa, joissa avainhallinnan heikkouksia pystytään valtuuttamattomasti hyödyntämään.&#xA;&#xA;Erityisesti salausratkaisujen osalta tulee riskienarvioinnissa huomioida myös toimitusketjujen turvallisuus. Vaikka salausratkaisu olisi riittävän turvallinen esimerkiksi salausratkaisun valmistajalta lähtiessään, toimitusketjun suojaamispuutteet voivat mahdollistaa salausratkaisun peukaloinnin, ja siten johtaa turvattoman salausratkaisun käyttöönottoon tietojenkäsittely-ympäristön osana.&#xA;&#xA;Toteutusesimerkki: Turvallisuusluokan IV-II käsittely-ympäristöissä vaatimus voidaan täyttää siten, että toteutetaan alla mainitut toimenpiteet:&#xA;1. Organisaatiossa on tunnistettu käyttötapaukset, joissa turvallisuusluokitellun tiedon suojaamiseen on tarve käyttää salausratkaisuja. Tunnistetut käyttötapaukset kattavat kaikki tilanteet, joissa turvallisuusluokitellun tiedon suojaaminen nojaa täysin tai osittain salausratkaisuun. Erityisesti on huomioitu liikennöinti julkisen tai matalamman turvallisuusluokan verkon kautta (vrt. I-01), tiedon välitys toiseen organisaatioon (vrt. I-15 ja F-08.1), ja turvallisuusalueiden ulkopuolelle vietävät päätelaitteet (vrt. I-18).&#xA;2. On hankittu ko. turvallisuusluokalle a) toimivaltaisen viranomaisen hyväksymät salausratkaisut ja käytetään niitä hyväksynnän yhteydessä määritellyn käyttöpolitiikan ja -asetusten mukaisesti, tai b) toimivaltaisen viranomaisen myöntämät tapauskohtaiset hyväksynnät ja käyttöpolitiikat-/asetukset sellaisille salausratkaisuille, joilla ei ollut entuudestaan voimassaolevaa hyväksyntää.&#xA;3. Salaiset avaimet ovat vain valtuutettujen käyttäjien ja prosessien käytössä. Salausavaintenhallinnan prosessit ja käytännöt ovat dokumentoituja ja asianmukaisesti toteutettuja. Prosessit edellyttävät vähintään a) kryptografisesti vahvoja avaimia, b) turvallista avaintenjakelua, c) turvallista avainten säilytystä, d) säännöllisiä avaintenvaihtoja, e) vanhojen tai paljastuneiden avainten vaihdon, f) valtuuttamattomien avaintenvaihtojen estämisen.&#xA;4. Salausratkaisun toimitusketjun turvallisuudesta on varmistuttu riittävällä tasolla. Erityisesti salausratkaisun toimitusketju luotettavalta valmistajalta kohteen tietojenkäsittely-ympäristöön on varmistettu.&#xA;&#xA;Muita lisätietoja: Euroopan unionin neuvoston hyväksyttyjen salaustuotteiden lista; Naton hyväksyttyjen salaustuotteiden lista; Kyberturvallisuuskeskuksen hyväksyttyjen salausratkaisujen lista; Kyberturvallisuuskeskuksen ohje salaustuotteiden arvioinneista ja hyväksynnistä; Kansalliset kryptografiset vahvuusvaatimukset; Turvallisen tuotekehityksen ohje; Kansainvälisen turvallisuusluokitellun tietoaineiston käsittelyohje; CIS Critical Security Controls (v7.1) / 18; BSI IT-Grundschutz-Compendium Edition 2019; SFS-EN ISO/IEC 27002:2017 10.1.1, 10.1.2, 18.1.5; Tiedonhallintalautakunnan suositus (2020:19, luku 7); PiTuKri SA-01"/>
