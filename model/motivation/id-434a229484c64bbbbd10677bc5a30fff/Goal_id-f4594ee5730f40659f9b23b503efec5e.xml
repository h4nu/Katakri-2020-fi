<archimate:Goal
    xmlns:archimate="http://www.archimatetool.com/archimate"
    name="I-06 - Vähimpien oikeuksien periaate - Pääsyoikeuksien hallinnointi"
    id="id-f4594ee5730f40659f9b23b503efec5e"
    documentation="Vaatimus&#xA;&#xA;1. Tietojärjestelmien käyttöoikeudet on määritelty.&#xA;2. Tietojärjestelmien käyttöoikeudet voidaan myöntää vain henkilöille, joiden käsittelyoikeuksista (vrt. T-13) on varmistuttu.&#xA;3. Tietojenkäsittely-ympäristön käyttäjille ja automaattisille prosesseille annetaan vain ne tiedot, oikeudet tai valtuutukset, jotka ovat niiden tehtävien suorittamiseksi välttämättömiä.&#xA;4. Käyttöoikeudet on pidettävä ajantasaisina.&#xA;&#xA;Lähde (906/2019&#xA;ja/tai 1101/2019)&#xA;1. 1101/2019 8 §, 906/2019 16 §&#xA;2. 1101/2019 8 §&#xA;3. 906/2019 16 §, 1101/2019 8 § ja 11 §:n k 3&#xA;4. 906/2019 16 §&#xA;Lähde (2013/488/EU)&#xA;1. Artiklan 7 kohta 1, I liitteen kohta 2&#xA;2. Artiklan 7 kohta 1 ja 5, I liitteen kohta 2&#xA;3. IV liitteen 19 kohta&#xA;4. IV liitteen 8 ja 9 kohta&#xA;&#xA;Lisätietoja&#xA;&#xA;Yleistä: Käyttöoikeuksien hallinnan keskeinen tavoite on pystyä varmistumaan siitä, että vain oikeutetuilla käyttäjillä on pääsy tietojenkäsittely-ympäristöön ja sen sisältämään suojattavaan tietoon. Käyttöoikeuksien taustalla on suositeltavaa olla jokin sopimus tai muu dokumentoitu peruste, joka voidaan todentaa (esim. työsuhde, sopimus toteutettavasta työstä ympäristössä). Kaikkien käyttäjätunnusten osalta on huolehdittava tunnusten elinkaaresta siten, että vain tarpeelliset tunnukset ovat voimassa ja aktiivisia ja tarpeettomat käyttäjätunnukset poistetaan välittömästi.&#xA;&#xA;Käyttöoikeudet tulee rajata vain toiminnallisen tarpeen edellyttämään osajoukkoon. Tarpeettoman laajat oikeudet mahdollistavat ko. käyttäjälle, prosessille tai edellä mainitut haltuun saavalle hyökkääjälle tarpeettoman laajat toimintamahdolliset. Käyttöoikeuksien rajaamisella vähimpien oikeuksien periaatteen mukaiseksi voidaan pienentää sekä tahallisten että tahattomien tekojen, kuin myös esimerkiksi haittaohjelmista aiheutuvia riskejä. Erityisesti tulee huomioida, että ylläpito-oikeuksia käytetään vain ylläpitotoimiin. Ylläpitotunnuksella varustettua käyttäjätiliä ei tule käyttää esimerkiksi web-selailuun tai sähköpostin käyttöön.&#xA;&#xA;Pääsyoikeuksien ajantasaisuudesta varmistuminen: Pääsyoikeuksien ajantasaisuudesta varmistuminen edellyttää yleensä sitä, että kaikkien työntekijöiden, toimittajien ja ulkopuolisten käyttäjien pääsy- ja käyttöoikeudet katselmoidaan säännöllisin väliajoin, esim. 6 kuukauden välein. Lisäksi muutoksissa, kuten ylennyksissä, alennuksissa, työnkierron yhteydessä ja erityisesti työsuhteen päättymisen yhteydessä oikeuksien muuttamiseen/poistamiseen on oltava selkeä ja toimiva menettelytapa. Tämä voi tapahtua esimerkiksi siten, että esimies ilmoittaa muutoksista etukäteen vastuuhenkilöille, jolloin kaikki oikeudet saadaan pidettyä ajantasaisina. Tämä voi edelleen tarkoittaa sitä, että käyttö- ja pääsyoikeudet poistetaan/muutetaan keskitetystä hallintajärjestelmästä tai yksittäisistä järjestelmistä erikseen.&#xA;&#xA;Tehtävien erottelu: Tehtävien erottelun riittävä toteutus riippuu merkittävästi kyseessä olevan järjestelmän käyttötapauksista. Useimmissa järjestelmissä riittävä tehtävien erottelu on toteutettavissa järjestelmän ylläpitoroolien (ja henkilöiden) ja lokien valvontaan osallistuvien roolien (ja henkilöiden) erottelulla toisistaan. Usein käytettynä valvontamekanismina on myös se, että kriittiset ylläpito- ja vastaavat toimet vaativat kahden tai useamman henkilön hyväksynnän (”two man rule”).&#xA;&#xA;Tarkastusoikeuden ottaminen huomioon teknisessä toteutuksessa: Turvallisuusluokitellun tiedon omistajat varaavat usein itselleen tarkastusoikeuden kaikkiin verkkoihin/järjestelmiin, joissa heidän omistamaansa tietoa käsitellään. Tarkastuksissa edellytetään usein fyysistä ja loogista pääsyä tarkastettavaan kohteeseen, ja siten tarkastajilla on usein teknisesti mahdollisuus päästä myös kohteessa käsiteltävään tietoon. Erityisesti monihankeverkoissa ja muissa vastaavissa ympäristöissä, joissa on tarve käsitellä useamman eri omistajan tietoa, tulisi varmistua siitä, että verkon/järjestelmän rakenne mahdollistaa tarkastukset siten, että tiedon omistajat eivät pääse käsiksi toistensa tietoihin tarkastuksen yhteydessä.&#xA;&#xA;Eri omistajien tietojen erottelumenetelmät jakautuvat kolmeen pääluokkaan.&#xA;a) Loogisen tason erotteluun (esim. palvelinten virtualisointi ja käyttöoikeuksin rajoitetut verkkolevykansiot) perustuvat menetelmät soveltuvat turvallisuusluokan IV tiedoille.&#xA;b) Luotettavaan loogiseen erotteluun (esim. hyväksytysti salatut virtuaalikoneet levyjärjestelmän asiakaskohtaisesti varatuilla fyysisillä levyillä, ja tiedon/tietoliikenteen hyväksytty salaus yhteiskäyttöisillä verkkolaitteilla) perustuvat menetelmät soveltuvat turvallisuusluokille IV ja III saman turvallisuusluokan sisäiseen erotteluun.&#xA;c) Fyysisen tason erotteluun (tiedonomistajakohtaisesti varatut fyysiset laitteet) perustuvat menetelmät soveltuvat turvallisuusluokille IV, III ja II.&#xA;&#xA;Huom: Tietojen erotteluvaatimusta ei turvallisuusluokan IV tiedoille sovelleta työasemiin tai muihin vastaaviin suppeisiin tietovarantoihin, edellyttäen, että käytössä on luotettavaksi arvioidut menetelmät kasautumisvaikutuksen ehkäisemiseksi. Tarkastusoikeuden varaavien tiedon omistajien tietoja ei edellytetä eroteltavan myöskään tilanteissa, joissa kaikilta tiedon omistajilta on saatu kirjallinen erillishyväksyntä tarkastusoikeuden mahdollistamien riskien hyväksymisestä. Toteutukseen voidaan hyödyntää myös mallia, jossa kyseiseen tietojenkäsittely-ympäristöön voidaan ottaa tietoja vain sellaisilta tietojen omistajilta, jotka sitoutuvat olemaan käyttämättä teknistä tarkastusoikeutta kyseiseen tietojenkäsittely-ympäristöön.&#xA;&#xA;Toteutusesimerkki: Turvallisuusluokan IV käsittely-ympäristöissä vaatimus voidaan täyttää siten, että toteutetaan alla mainitut toimenpiteet:&#xA;1. Järjestelmien käyttöoikeuksien hallintaan on nimetty vastuuhenkilö(t).&#xA;2. Järjestelmän käyttäjistä on olemassa lista.&#xA;3. Käyttöoikeuden myöntämisen yhteydessä tarkistetaan, että oikeuden saaja kuuluu henkilöstöön tai on muutoin oikeutettu.&#xA;4. Käyttöoikeuksien käsittely ja myöntäminen on ohjeistettu.&#xA;5. On olemassa selkeä ja toimiva tapa henkilöstössä tapahtuvien muutosten ilmoittamiseen välittömästi asiankuuluville tahoille sekä toimiva tapa tarvittavien muutosten tekemiseen.&#xA;6. Jokaisesta myönnetystä käyttöoikeudesta jää dokumentti (paperi tai sähköinen) (vrt. I-10).&#xA;7. Käyttö- ja pääsyoikeudet katselmoidaan säännöllisesti.&#xA;8. Tietojärjestelmissä turvallisuusluokitellut tiedot on eritelty vähimpien oikeuksien periaatteen mukaisesti käyttöoikeusmäärittelyillä ja järjestelmän käsittelysäännöillä tai jollain vastaavalla menettelyllä.&#xA;9. Tietojärjestelmissä ko. turvallisuusluokan tiedot pidetään erillään julkisista ja muiden turvallisuusluokkien tiedoista, tai eri tason tietoja käsitellään korkeimman turvallisuusluokan mukaisesti.&#xA;10. Tietojärjestelmissä tarkastusoikeuden varaavien tiedon omistajien tiedot säilytetään toisistaan ko. turvallisuusluokalle toimivaltaisen viranomaisen hyväksymällä menetelmällä eroteltuna.&#xA;&#xA;Turvallisuusluokkien III-II käsittely-ympäristöissä vaatimus voidaan täyttää siten, että kohtien 1-10 lisäksi toteutetaan seuraavat toimenpiteet:&#xA;11. Tehtävät ja vastuualueet on mahdollisuuksien mukaan eriytetty, jotta vähennetään suojattavien kohteiden luvattoman tai tahattoman muuntelun tai väärinkäytön riskiä. Mikäli vaarallisia työyhdistelmiä syntyy, on niitä varten oltava valvontamekanismi.&#xA;12. Palvelimissa, työasemissa ja muissa tallennusvälineissä turvallisuusluokitellut tiedot säilytetään toimivaltaisen viranomaisen ko. ympäristöön hyväksymällä menetelmällä salattuna (ks. I-12), mikäli salausta käytetään tarkastusoikeuden varaavien eri tiedon omistajien tietojen erotteluun, tai/ja mikäli tallennusvälineitä viedään niiden elinkaaren aikana kyseisen turvallisuusluokan säilyttämiseen hyväksytyn turvallisuusalueen ulkopuolelle.&#xA;&#xA;Muita lisätietoja: CIS Critical Security Controls (v7.1) / 4; CIS Critical Security Controls (v7.1) / 14; CIS Critical Security Controls (v7.1) / 16; BSI IT-Grundschutz-Compendium Edition 2019; Kansainvälisen turvallisuusluokitellun tietoaineiston käsittelyohje; NIST - National Checklist Program Repository; SFS-EN ISO/IEC 27002:2017 6.1.2, 9.1.1, 9.1.2, 9.2.1, 9.2.2, 9.2.3, 9.2.4, 9.2.5, 9.2.6; PiTuKri IP-01"/>
