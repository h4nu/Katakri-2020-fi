<archimate:Goal
    xmlns:archimate="http://www.archimatetool.com/archimate"
    name="F-03 Fyysisten turvatoimien valinta"
    id="id-feece2aac9a945c7967f1ead68b974e8"
    documentation="Fyysiseen turvallisuuteen liittyvän riskien arvioinnin (F-02) tulokset vaikuttavat siihen, mitkä fyysiset turvatoimet tulee toteuttaa monitasoisen suojauksen periaatetta noudattaen (F-03) vähimmäisvaatimusten (F-05 - F-07) lisäksi, jotta fyysisten turvatoimien tavoite (F-01) täyttyy. Turvatoimien tarpeellisuus tulee arvioida turvallisuusaluekohtaisesti, joten kaikkia fyysisiä turvatoimia ei sovelleta kaikissa tilanteissa ja kaikilla turvallisuusalueilla. Turvatoimien arviointi on kokonaisuus, johon kuuluvat esimerkiksi päätelaitteiden sekä laite- ja ristikytkentätilojen fyysisen turvallisuuden huomioiminen.&#xA;&#xA;Monitasoisella suojauksella tarkoitetaan sitä, että toteutetaan joukko toisiaan täydentäviä turvatoimia. Mikäli mahdollista, turvallisuusalueet ja muut niitä mahdollisesti ympäröivät tilat muodostavat keskenään sisäkkäisiä vyöhykkeitä, joissa turva-alueet ovat sisimpänä. Esimerkki monitasoisesta suojauksesta: Fyysiset turvatoimet on toteutettu siten, että hälytystilanteissa mahdollinen tunkeutuja havaitaan jo kiinteistön tai rakennuksen ulkorajalla, jolloin vartiointihenkilöstö aloittaa siirtymisen turvallisuusalueille estääkseen tunkeutumisen. Turvallisuusalueet ja niitä ympäröivät tilat hidastavat tunkeutumista ja yhdessä vartiointihenkilöstön kanssa estävät tunkeutumisen. Normaalitilanteissa tilojen vyöhykkeistäminen ja tiedonsaantitarpeeseen perustuva pääsyoikeuksien rajaaminen estävät oikeudettoman pääsyn turvallisuusalueille ja tietoon niiltä organisaation omilta työntekijöiltä, joilla ei ole kyseiseen tietoon tiedonsaantitarvetta. Lisäksi turvallisuusjärjestelmät tallentavat erilaisia tietoja mahdollisten laittomien toimien tutkimiseksi.&#xA;"/>
