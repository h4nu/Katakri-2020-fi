<archimate:Goal
    xmlns:archimate="http://www.archimatetool.com/archimate"
    name="Katakri 2020"
    id="id-226cdd7c2b6145c2a05f5dde75881f47"
    documentation="Johdanto&#xA;&#xA;Katakri on viranomaisten tietoturvallisuuden auditointityökalu, jota voidaan käyttää arvioitaessa kohdeorganisaation kykyä suojata kansallista tai kansainvälistä turvallisuusluokiteltua tietoa 1. Katakriin on koottu kansallisiin säädöksiin ja kansainvälisiin velvoitteisiin perustuvat vähimmäisvaatimukset. Katakri itsessään ei aseta tietoturvallisuudelle 2 ehdottomia vaatimuksia, vaan siihen kootut vaatimukset perustuvat voimassa olevaan lainsäädäntöön ja Suomea sitoviin kansainvälisiin tietoturvallisuusvelvoitteisiin.&#xA;&#xA;Keskeisimmät kansalliseen lainsäädäntöön perustuvat vaatimuslähteet ovat laki julkisen hallinnon tiedonhallinnasta (906/2019) sekä valtioneuvoston asetus asiakirjojen turvallisuusluokittelusta valtionhallinnossa (1101/2019), joita noudatetaan Suomessa niin kansallisen kuin kansainvälisenkin turvallisuusluokitellun tiedon suojaamisessa. Kansainvälisenä lähteenä on käytetty EU:n turvallisuussääntöjä (2013/488/EU), jotka sisältävät EU:n turvallisuusluokitellun tiedon suojaamista koskevat vähimmäisvaatimukset ja perusperiaatteet.&#xA;&#xA;----&#xA;1 Kansainvälisellä turvallisuusluokitellulla tiedolla viitataan Katakrissa EU:n ja soveltuvin osin myös Naton, ESA:n ja OCCAR:in turvallisuusluokiteltuun tietoon. Kahdenvälisten tietoturvallisuussopimusten (GSA, General Security Agreement) piiriin kuuluvat kansainväliset turvallisuusluokitellut tiedot tulee sen sijaan suojata lähtökohtaisesti vastaavilla menettelyillä kuin kansallista vastaavan turvallisuusluokan tietoa suojataan. Kansainvälisen turvallisuusluokitellun tiedon suojaamisessa tulee huomioida kunkin tietoturvallisuussopimuksen mahdolliset erityisehdot. Lisätietoa voimassa olevista tietoturvallisuussopimuksista on saatavilla Ulkoministeriön verkkosivuilta (https://um.fi/voimassa-olevat-tietoturvallisuussopimukset).&#xA;2 Tietoturvallisuudella tarkoitetaan menettelyjä, joiden avulla turvataan informaation sisällön suojaaminen ulkopuolisilta (informaation luottamuksellisuus), informaation muuttumattomuus (informaation eheys) sekä informaation käytettävyys. Tietoturvallisuuden varmistamiseksi käytetään erilaisia keinoja, joista tavallisimmat ovat henkilöstön luotettavuuden ja toimitilojen turvallisuuden varmistaminen, salassapitosäännökset ja tietojen käytön rajoittaminen vain sovittuun sekä erilaiset tietojen käsittelyyn ja siirtoon liittyvät menettelytapavaatimukset. Tietoturvallisuusvaatimukset kattavat informaation koko elinkaaren, toisin sanoen tietojen hankkimisen, muokkaamisen, käytön, luovutuksen, arkistoinnin ja hävittämisen. (HE 66/2004) Tietoturvallisuustoimenpiteillä tarkoitetaan tietoaineistojen saatavuuden, eheyden ja luottamuksellisuuden varmistamista hallinnollisilla, toiminnallisilla ja teknisillä toimenpiteillä (L 906/2019).&#xA;----&#xA;&#xA;Katakrin rakenne&#xA;&#xA;Katakri on jaettu kolmeen osa-alueeseen. Turvallisuusjohtamista koskevassa (T) osa-alueessa pyritään varmistumaan siitä, että organisaatiolla on toimiva tietoturvallisuuden hallintajärjestelmä sekä riittävät henkilöstöturvallisuuden menettelyt turvallisuusluokiteltujen tietojen suojaamiseen. Fyysistä turvallisuutta koskevassa (F) osa-alueessa kuvataan turvallisuusluokiteltujen tietojen fyysistä käyttöympäristöä koskevat turvallisuusvaatimukset. Teknistä tietoturvallisuutta koskevassa (I) osa-alueessa kuvataan puolestaan tekniselle tietojenkäsittely-ympäristölle asetetut turvallisuusvaatimukset.&#xA;&#xA;Vaatimukset on kuvattu siten, että ne mahdollistavat erilaisia toteutustapoja. Lisätietokenttiin on tulkinnan tueksi koottu toteutusesimerkkejä, joissa kuvatuilla menettelyillä voidaan useimmissa ympäristöissä saavuttaa hyväksyttävä suojausten vähimmäistaso. Toteutusesimerkit eivät ole sitovia ja ne ovat korvattavissa myös muilla vastaavan tasoisilla suojauksilla. Toteutusesimerkkien lähteinä on hyödynnetty muun muassa tiedonhallintalautakunnan julkaisemia suosituksia, VAHTI-ohjeita sekä EU:n turvallisuussääntöjä täydentäviä suuntaviivoja ja ohjeita.&#xA;&#xA;Vaatimuksissa tai toteutusesimerkeissä ei kuvata kaikkiin ympäristöihin tai erikoistapauksiin riittäviä suojauksia. Esimerkiksi käsiteltäessä sellaisia turvallisuusluokiteltuja tietoja, joiden on arvioitu olevan poikkeuksellisen ulkopuolisen kiinnostuksen kohteena, vähimmäissuojauksia on perusteltua täydentää lisäsuojauksilla.&#xA;&#xA;Käyttö&#xA;&#xA;Katakria voidaan käyttää auditointityökaluna arvioitaessa yrityksen turvallisuusjärjestelyjen toteutumista yritysturvallisuusselvityksessä ja viranomaisten tietojärjestelmien turvallisuuden arvioinneissa. Yritysturvallisuusselvityksen käyttötapausta kuvataan yksityiskohtaisemmin liitteessä I. Tietojärjestelmien arvioinnin käyttötapausta kuvataan yksityiskohtaisemmin liitteessä II. Katakria voidaan käyttää apuna myös yrityksien, yhteisöjen sekä viranomaisten muussa turvallisuustyössä ja sen kehittämisessä.&#xA;&#xA;Turvallisuusjärjestelyjen riittävyyden arvioinnin tulee pohjautua järjestelmälliseen riskienarviointiin. Turvallisuusriskien hallinnalla on pyrittävä toteuttamaan turvatoimien yhdistelmä, jolla saadaan aikaan tyydyttävä tasapaino käyttäjien vaatimusten, kustannusten ja turvallisuuteen kohdistuvan jäännösriskin välillä. Katakrin turvallisuusmalli sekä riskienhallinnan rooli eri käyttötapauksissa kuvataan liitteessä III.&#xA;&#xA;Kansalliseen ja EU:n turvallisuusluokiteltuun tietoon kohdistuvat suojaamisvaatimukset ovat valtaosin yhteneviä. Yksittäiset eroavaisuudet ilmenevät lähdeviitteistä. Katakria voidaankin käyttää sekä kansallisen että kansainvälisen turvallisuusluokitellun tiedon suojaamisen arviointiin. Turvallisuusluokittelemattoman kansallisen salassa pidettävän tiedon suojaamista voidaan peilata turvallisuusluokan IV vaatimuksiin soveltuvin osin.&#xA;&#xA;Katakria ei ole tarkoitettu käytettäväksi sellaisenaan julkisen hankinnan turvallisuusvaatimuksena. Julkisessa hankinnassa tarkat turvallisuusvaatimukset tulisi määrittää erikseen ottaen huomioon hankintaa koskevat riskit ja erityistarpeet. Yksittäiseen hankkeeseen voi sisältyä muitakin kuin Katakriin koottuja turvallisuusluokitellun tiedon käsittelyä ja suojaamista koskevia vaatimuksia. Katakriin sisältymättömien vaatimusten toteutumista voidaan arvioida esimerkiksi tiedon omistavan viranomaisen hankekohtaisilla arvioinneilla.&#xA;&#xA;Toimivaltaiset viranomaiset Katakrin tuetuissa käyttötapauksissa&#xA;&#xA;Kun arviointi tehdään osana kansallista yritysturvallisuusselvitystä, T- ja F-osa-alueissa toimivaltainen viranomainen on Suojelupoliisi tai Pääesikunta ja I-osa-alueessa Liikenne- ja viestintävirasto (726/2014, 9 §). Kansainvälisen turvallisuusluokitellun tiedon suojaamiseen liittyvissä Katakrin käyttötapauksissa puolustusministeriö, Pääesikunta ja Suojelupoliisi toimivat kansallisen turvallisuusviranomaisen asiantuntijoina henkilöstö-, yritys- ja toimitilaturvallisuutta koskevissa asioissa sekä Liikenne- ja viestintävirasto tietojärjestelmien ja tietoliikennejärjestelyjen tietoturvallisuutta koskevissa asioissa (588/2004, 4 §). Kansainvälisessä yritysturvallisuusselvitysprosessissa (FSC, Facility Security Clearance) T- ja F-osa-alueissa toimivaltaisena viranomaisena toimii Suojelupoliisi tai Pääesikunta ja I-osa-alueessa Liikenne- ja viestintävirasto.&#xA;&#xA;Kun arviointi tehdään viranomaisten tietojärjestelmien ja tietoliikennejärjestelyjen arvioinnista annetun lain (1406/2011) mukaisesti, Liikenne- ja viestintävirasto selvittää, täyttääkö tietojärjestelmä tai tietoliikennejärjestely ne tietoturvallisuutta koskevat vaatimukset, jotka on otettu arviointiperusteeksi (1406/2011, 7 §). Tilanteissa, joissa kansallista turvallisuusluokiteltua tietoa käsittelevän tietojenkäsittely-ympäristön arvioinnin suorittaa Liikenne- ja viestintäviraston hyväksymä tietoturvallisuuden arviointilaitos (1406/2011, 3 §), arviointilaitoksen tulee toimia Liikenne- ja viestintäviraston myöntämän arviointilaitoshyväksynnän ehtojen mukaisesti siten, että toimivaltaisen viranomaisen hyväksyntää edellyttävät vaatimuskohdat arvioi ja hyväksyy Liikenne- ja viestintävirasto.&#xA;&#xA;Soveltamisala&#xA;&#xA;Katakrin tuetuissa käyttötapauksissa (L 726/2014, L 588/2004, L 1406/2011) turvallisuusluokitellun tiedon käsittelyn tulee tapahtua kokonaisuudessaan Suomen lainsäädännön toimivaltaisten viranomaisten toimivallan piirissä. Erityistapauksiin sisältyvät muun muassa sellaiset kansainväliseen viranomaisyhteistyöhön liittyvät hankkeet, joissa toimivalta- ja tarkastusvastuista on kyseisten maiden turvallisuusviranomaisten kesken erikseen sovittu, ja käsiteltävät tiedot on luovutettavissa kyseisen kansainvälisen viranomaisyhteisön jäsenmaille.&#xA;&#xA;Katakri on laadittu työkaluksi normaaliolojen toimintaan, ja siinä ei käsitellä esimerkiksi poikkeusolojen edellyttämiä erillissuunnitelmia. Katakria voidaan tiedon omistavan viranomaisen erillishyväksyntään pohjautuen soveltaa myös normaalioloista poikkeaviin olosuhteisiin, esimerkiksi toimintaan viruspandemian tai sotilaallisen konfliktin olosuhteissa."/>
