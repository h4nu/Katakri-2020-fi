<archimate:Goal
    xmlns:archimate="http://www.archimatetool.com/archimate"
    name="Osa-alue T - Turvallisuusjohtaminen"
    id="id-d05651cdb5a74dfca2f2622b8247b960"
    documentation="Turvallisuusjohtamisen osa-alueessa käsitellään niitä menetelmiä, joilla turvallisuus ja sen hallinta jalkautetaan osaksi koko organisaation toimintaa. Turvallisuusjohtamisen osa-alue kattaa hallinnollisen tietoturvallisuuden ja henkilöstöturvallisuuden. Turvallisuusjohtamisen vaatimuksilla pyritään siihen, että organisaatiolla on toimiva tietoturvallisuuden hallintajärjestelmä sekä riittävät menettelyt sen varmistamiseksi, että viranomaisen turvallisuusluokiteltuja tietoja käsittelevä henkilöstö toimii asianmukaisesti.&#xA;&#xA;Turvallisuusjohtamiseen liittyviä prosesseja tulee käsitellä kokonaisuuksina. Tietoturvallisuuden hallintamenettelyt tulee suhteuttaa riskienarvioinnin perusteella suojattavaan tietoon ja kohdeorganisaation toimintaan.&#xA;&#xA;Turvallisuusjohtamisen osa-alueen tarkoituksenmukainen käyttö edellyttää arvioinnin kohdentamista siihen osaan organisaatiosta, jolla on vaikutus turvallisuusluokitellun tiedon käsittelyyn. Tarkoituksenmukaisena kohdentamisena voi olla tietojenkäsittely-ympäristöä hallinnoiva organisaation osa, esimerkiksi tytäryhtiö tai vastaava. Erityisesti henkilöstöturvallisuuden vaatimusten arvioinnissa tulee huomioida, että riittävä toteutustapa voi vaihdella kohdekohtaisesti. Esimerkiksi turvallisuusluokan II tietojen käsittely-ympäristön henkilöstön ohjeistuksen sisältö eroaa yleensä merkittävästi koko organisaatiota koskevista yleisistä ohjeistuksista.&#xA;&#xA;Organisaation tulee varmistaa, että turvallisuusluokiteltuja tietoja koskevia velvoitteita noudatetaan myös tilanteissa, joissa tietoja käsitellään organisaation toimeksiannosta.&#xA;Hyvään turvallisuusjohtamiseen kuuluu menettelytapojen ja erityisesti riskien arvioinnin dokumentointi. Turvallisuusjohtamiseen liittyvät suunnitelmat ja ohjeet sekä arvioinnin tulokset ja johtopäätökset tulisi esittää kirjallisena. Dokumentteihin kannattaa täydentää tiedot toimenpiteiden toteutumisesta. Toteutuneet toimenpiteet voivat osoittaa turvallisuusjohtamisen arvioinnin olleen tuloksekasta. Dokumentoinnilla tarkoitetaan kirjalliseen muotoon saatettavissa olevaa tallennetta, kuten Intranet-sivu ja toiminnanohjausjärjestelmän työmääräys (tiketti)."/>
